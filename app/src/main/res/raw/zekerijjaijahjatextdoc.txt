Uzvišeni Allah  u  Svojoj Časnoj Knjizi kaže: U ime Allaha, Svemilosnog, Milostivog. *Kaf Ha Ja Ajn Sad. * Kazivanje o milosti Gospodara  tvoga  prema  robu  Njegovu,  Zekerijjau,  *kad  je on Gospodara svoga tiho zovnuo, *i rekao: "Gospodaru moj, kosti su mi oronule i glava  osijedila,  a  nikada  nisam,  kad  sam Ti,  Gospodaru  moj,  molbu  uputio, nesretan  ostao.  *Bojim se rođaka  svojih  po  krvi,  poslije mene,  a  žena  mi je nerotkinja,  zato  mi pokloni od  Sebe sina,  *da  naslijedi mene i Jakubovu porodicu, i učini, Gospodaru moj, da budeš njime zadovoljan. ” * "O Zekerijja, javljamo ti radosnu vijest da će ti se dječak roditi, ime će mu Jahja biti, nikome prije njega  to  ime nismo  htjeli dati!” *  "Gospodaru  moj”,  reče on,  "kako  ću imati sina kad mi je žena nerotkinja, a već sam duboku starost doživio? ” * "Eto tako!",  reče,  "Gospodar tvoj je rekao: 'To  je Meni lahko,  i tebe sam ranije stvorio, kad nisi ništa bio. ” * "Gospodaru moj”, reče on, “daj mi neki znak!" "Znak će ti biti to što tri noći nećeš s ljudima razgovarati, a zdrav ćeš biti!" *I on  izađe iz hrama  u  narod  svoj i znakom im dade na  znanje pa  im objavi: "Slavite Ga  ujutro  i naveče!” *"O  Jahja,  prihvati Knjigu  odlučno!",  a dadosmo mu mudrost još dok je dječak bio, * nježnost i čednost i čestit je bio *i roditeljima svojim bio je dobar, i nije bio drzak i nepristojan. *I neka je mir njemu  na  dan  kada  se rodio,  i na  dan  kada  je umro  i na  dan  kada  bude iz mrtvih ustao! (Merjem, 1.-15.)

Uzvišeni,  također,  kaže: *I da  se o  njoj brine Zekerijja.  Kada  god  bi joj Zekerijja  u  hram ušao,  kod  nje bi hrane našao.  "Odakle ti ovo,  o  Merjema?", on  bi upitao,  a  ona  bi odgovorila: "Od  Allaha,  Allah  onoga  koga  On  hoće opskrbljuje bez računa.  ” *Tu  Zekerijja  zamoli Gospodara  svoga: "Gospodaru moj”,  reče,  "podari mi od  Sebe čestita  potomka,  jer se Ti,  uistinu,  molbi odazivaš.  ” *I dok se on  stojeći u  hramu  molio,  meleki ga  zovnuše: "Allah  ti javlja  radosnu  vijest: rodiće ti se Jahja,  koji će u  Allahovu  knjigu  vjerovati i koji će prvak biti, i čedan, i vjerovjesnik, potomak onih dobrih. " * "Gospodaru moj”, reče, "kako ću imati sina kad me starost ophrvala, i žena mi je nerotkinja?" "Eto  tako!”,  reče On,  "Allah  čini ono  što  On  hoće.” *  "Gospodaru  moj", zamoli on, "daj mi neki znak!” "Znak će ti biti”, reče, "što tri dana nećeš moći govoriti,  osim znakovima.  I često  spominji Gospodara  svoga  i hvali Ga  krajem dana i izjutra. ” (Ali ‘Imran, 37.-41.)

U poglavlju  El-Enbija’,  Uzvišeni kaže: *I  Zekerijjau  se,  kada  zamoli Gospodara  svoga: "Gospodaru  moj,  ne ostavljaj me sama,  a  Ti si najbolji od nasljednika!" *odazvasmo  i izliječismo  mu  ženu,  i Jahjaa  mu  poklonismo.  Oni su se trudili da što više dobra učine i molili su Nam se u nadi i u strahu, i bili su prema Nama ponizni. (El-Enbija’, 89.-90.) Zatim, Uzvišeni veli: I Zekerijjaa, i Jahjaa, i Isaa, i Ilijasa - svi oni su bili dobri. (El-En‘am, 85.)

Hafiz Ebu  el-Kasim Ibn  Asakir u  svom poznatom i sadržajnom djelu  et- Tarih kaže: “On  je Zekerijja ibn  Sajjad  po  jednim,  po  drugim Zekerijja ibn Dan, a po trećim: Zekerijja ibn Ledun ibn Muslim ibn Saduk ibn Hanšeban ibn Dawud ibn Sulejman ibn Muslim ibn Siddika ibn Berhija ibn Bel‘ata ibn Nahor ibn  Šelum ibn  Behfašat ibn  Ejnamin  ibn  Ruhaj‘am ibn  Sulejman  ibn  Dawud. Otac je Jahjaa ijedan od izraelćanskih poslanika.”

On  je napustio  Damask  i otišao  u  Betaniju,  tražeći sina Jahjaa.  Drugi opet kažu  da je on  bio  u  Damasku  kada je Jahja ubijen.  Allah, azze ve džel, opet,  najbolje zna. Što  se tiče rodoslova,  postoje i drugačija mišljenja.  Jedni njegovo  ime čitaju Zekerijja, a drugi Zekerijj - bez vokala “a” na kraju.

Sve u  svemu,  Uzvišeni Allah  naređuje Muhammedu  da ispriča svijetu slučaj sa Zekerijjaom kako  mu  je Allah  podario  muško  dijete,  iako  je bio oronuli starac,  a žena mu,  pored  toga što  je bila stara,  bila je i nerotkinja do tada.
To  zbog  toga da niko  ne bi očajavao  i gubio  nadu  u  Allahovu  milost i dobrotu: Kazivanje o  milosti Gospodara  tvoga prema robu Njegovu, Zekerijjau, kad  je on  Gospodara  svoga  tiho  zovnuo. Tumačeći ove riječi,  Katade kaže: “Allah poznaje čisto srce i čuje tihi glas.”

Neki učenjaci iz ranijih  generacija kažu: “Zekerijja je jedne noći ustao  i skrivajući se od  onih  oko  sebe,  tiho  Allaha zamolio: “Gospodaru  moj, Gospodaru moj, Gospodaru moj!”, pa mu je Allah odgovorio: “Odazivam ti se, odazivam ti se, odazivam ti se!”; i reče: "Gospodaru moj, kosti su mi oronule", tj. iznemogle od starosti, "i glava osijedila. " Ovdje je upotrijebljeno preneseno značenje jer se tako  kaže za paljenje vatre,  čime se htjelo  reći da mu  je kosa osijedila nakon što je bila crna.

U tom smislu Ibn Durejd u svojoj kasidi pjeva:

Zar ne vidiš da mi je kosa - poput zore koja izbija iz mraka? Sijede se zapališe među crnim - poput vatre u žaru.

I osuši se drvo i oslabi, Bože, - nakon što bi prepuno soka.

Dakle,  on  govori da ga je slabost obuzela i spolja i iznutra.  Tako  je rekao  i Zekerijja a.s.: "Kosti su mi oronule i glava osijedila. A nikada nisam, kad sam Ti,  Gospodaru  moj,  molbu  uputio,  nesretan  ostao", tj.  navikao  sam da mi udovoljiš svakoj mojoj molbi.

Da se odluči da uputi ovu  dovu,  naveo  ga je jedan  događaj.  Naime,  kad god  bi ušao kod Merjeme, kćeri ‘Imrana ibn Masana, za koju se bio obavezao da će je paziti, kod nje bi u sobi, gdje se molila, nalazio voća kojeg nije bilo u to  vrijeme.  To  je bio  jedan  od  kerameta ewlija.  Otuda je vidio  da Onaj ko daje voće i van  njegove sezone,  može i njemu  dati dijete,  iako  je bio  već ostario.  Tu  Zekerijja  zamoli Gospodara  svoga: "Gospodaru  moj",  reče, "podari mi od Sebe čestita potomka, jer se Ti, uistinu, molbi odazivaš. " On je također rekao: "Bojim se rođaka  svojih  po  krvi,  poslije mene,  a  žena  mi je nerotkinja. ”

Kaže se da riječ mewali u  ovom ajetu  znači: rodbina.  Izgleda da se bojao da će oni nakon  njega među  Izraelćanima kršiti Allahove propise i odredbe, pa je zamolio  da mu  se rodi muškarac koji će biti pravedan,  bogobojazan  i sa kojim će Allah, azze ve džel, biti zadovoljan.  Zato  je rekao: "Zato  mi pokloni od  Sebe sina", tj.  kako  Ti možeš i znaš "da  naslijedi mene", tj.  u  poslanstvu  i vlasti nad  Izraelćanima,  " porodicu  Jakubovu  i učini ga,  Gospodaru  moj,  da budeš njime zadovoljan." Dakle,  kao  što  su  njegovi preci iz Jakubovog potomstva bili poslanici,  tako  i njega daruj čime si i njih,  tj.  poslanstvom i objavom.  Pod  ovim se ne misli na nasljeđivanje imetka,  kao  što  to  tvrde neke šiije.

Ibn Džerir se u tom pogledu slaže sa njima. Takvo mišljenje prenosi od Ebu Saliha, kao stav nekih učenjaka iz prvih generacija.
To nije tačno iz sljedećih razloga:

Prvo: Već smo  naveli da riječi Uzvišenog: I Sulejman  naslijedi Dawuda (En-Neml,  16.) znače da ga je on  naslijedio  kao  poslanik  i vladar.  To  potvrđuje hadis kojeg  prenose brojni hadiski stručnjaci,  autori hadiskih  djela Sahiha, Musneda, Sunena i ostalih, putem više seneda, od većeg broja ashaba.

U  njemu  stoji  da je  Allahov  Poslanik s.a.v.s. rekao:  “Mi  se  ne  nasljeđujemo.  Ono što ostavimo je sadaka.”

Ovo  je dokaz iz hadisa da se Muhammed  nije mogao  naslijediti.  Zato  je Ebu  Bekr zabranio  da se njegove lične stvari,  koje je posjedovao  za svoga života, daju ikome od onih kojima bi to dao da nije toga hadisa. To su: kćerka mu  Fatima,  devet njegovih  žena i amidža mu  El-Abbas - neka je Allah, azze ve džel, zadovoljan sa njima svima!

Dakle,  Ebu  Bekr je ovaj hadis uzeo  kao  dokaz da im se te stvari ne mogu dati.  Hadis od  Allahovog  Poslanika, salallahu alejhi ve sellem, također prenose: Omer ibn  el-Hattab, Osman ibn Affan, Alija ibn Ebi Talib, El-Abbas ibn Abdulmuttalib, Abdurrahman ibn  Awf,  Talha,  Ez-Zubejr,  Ebu  Hurejre i ostali - neka je Allah  s njima zadovoljan!

Drugo:  Tirmizija  taj  hadis  navodi  u  kontekstu  koji  se  odnosi  i  na  ostale poslanike: “Mi poslanici se ne nasljeđujemo.” Zatim ga ocjenjuje kao sahih.

Treće: Dunjaluk  je u  odnosu  na poslanike isuviše ništavan  da bi se na njega osvrtali i gomilali ga, ili da bi od Allaha tražili da im da djecu, koja bi imetak  nakon  njih  naslijedila.  Čak  i onaj ko  nije ni blizu  njihovom stepenu skromnosti,  ne bi došao  dotle da traži dijete koje će ga naslijediti u materijalnom pogledu.

Četvrto: Zekerijja je bio  tesar.  Svojim rukama je zarađivao  i time se hranio, kao što je to činio i Dawud a.s. Logično je da se čovjek - a pogotovo poslanik - ne trudi previše da bi gomilao bogatstvo, koje će poslije njega drugi naslijediti.  To  je s Božijom pomoći sasvim jasno  svakom ko  o  tome zdravo razmišlja i prosuđuje.

Imam Ahmed  navodi: “Jezid  - tj.  Ibn  Harun  - nam je pričao,  da je čuo  od Hammada ibn Seleme, on od Sabita, on od Ebu Rafiwa, a on od Ebu Hurejre, da je Allahov  Poslanik, salallahu alejhi ve sellem,  rekao: “Zekerijja je bio  tesar.”' Ovaj hadis navode i Muslim i Ibn Madže sa više seneda do Hammada ibn Seleme.
O  Zekerijja,  javljamo  ti radosnu  vijest da  će ti se dječak roditi,  ime će mu  Jahja  biti,  nikome prije njega  to  ime nismo  htjeli dati! Ovaj ajet je protumačen  drugim ajetom: I dok se on  stojeći u  hramu  molio,  meleki ga zovnuše: "Allah  ti javlja  radosnu  vijest: rodiće ti se Jahja  koji će u  Allahovu knjigu  vjerovati i koji će prvak biti,  i čedan,  i vjerovjesnik,  potomak onih dobrih. ”

Kada mu je radosna vijest o dječaku došla, on se, začuđen, počeo raspitivati kako  to  u  ovim godinama može biti.  "Gospodaru  moj",  reče on,  "kako  ću imati sina  kad  me starost ophrvala  i žena  mi je nerotkinja?  ", tj.  kako  će oronuli starac imati dijete. Kaže se da je tada imao sedamdeset sedam godina. Međutim,  prije će biti da je imao  više.  Allah,  opet,  najbolje zna.  "Kad  mi je žena  nerotkinja”, tj.  ona ni u  svojoj mladosti nije mogla rađati.  Allah,  opet, najbolje zna.

Tako  je rekao  i Ibrahim: "Zar mi donosite radosnu  vijest sad  kad  me je starost ophrvala”, reče on, "čime me radujete!? ” (El-Hidžr, 54.) Sara je rekla: * "Jadna ja!”, reče, "zar da ja rodim ovako stara, a i ovaj moj muž je star. Ovo je,  zaista,  nešto  neobično!” *"Zar se čudiš Allahovoj moći!",  rekoše oni,

"Allahova milost i blagoslov Njegov su na vama, obitelji vjerovjesnička! On je dostojan hvale i On je plemenit!" (Hud, 72.-73.)

Tako  je odgovoreno  i Zekerijjau  Melek  mu  je prenio  objavu  od  Allaha, azze ve džel: "Eto tako!”, reče, "Gospodar tvoj je rekao: "To je meni lahko ", tj. bez ikakve teškoće će se to  dogoditi,  "i tebe sam ranije stvorio,  kad  nisi ništa  bio.  " Tj. stvorio sam te nakon što nisi postojao, pa zar ti se ne može roditi sin kad ti već postojiš?

Zatim Uzvišeni kaže: Mi mu  se odazvasmo  i izliječismo  mu  ženu,  i Jahjaa mu poklonismo. Oni su se trudili da što više dobra učine i molili su Nam se u nadi i u strahu, i bili su prema Nama ponizni. (El-Enbija’, 90.) Pod liječenjem žene ovdje se misli da je dobila menstruaciju,  nakon  što  ju  je prestala dobijati. Prema drugom mišljenju, jezik joj nije bio u redu, nije se mogla izražavati kako treba.

"Gospodaru moj", reče, "daj mi neki znak!" Tj. daj mi znak da će mi žena zatrudnjeti i roditi najavljenog  sina.  On  reče: "Znak će ti biti to  što  tri noći nećeš s ljudima razgovarati, a zdrav ćeš biti. " Dakle, Allah mu je rekao da će mu  znak  biti to  što  tri dana neće moći govoriti,  osim išaretom,  iako  će biti potpuno  zdrav.  Također mu  je rečeno  da u  tim danima ujutro  i naveče,  od srca,  veliča Allaha.  Kada je dobio  radosni znak,  sav  sretan  je izašao  iz hrama u  kome je činio  ibadet,  pred  svoj narod,  pa objavio: "Hvalite Ga  ujutro  i naveče!” Ne zna se tačno  kako  im je ovo  objavio.  Moguće je da je to  bilo napisano  - kao  što  kažu  Mudžahid  i Es-Sudejj,  ili znakom - kao  što  to  kažu Wehb,  Katade i Mudžahid  u  drugoj predaji.  Mudžahid,  Ikrime,  Wehb,  Es- Sudejj i Katade kažu: “Jezik  mu  se bio  oduzeo,  iako  nije bio  bolestan.” Ibn Zejd kaže: “Mogao je učiti Knjigu i spominjati Allaha, azze ve džel, ali nije mogao ni s kim razgovarati.”
"O Jahja,  prihvati Knjigu  odlučno!",  a  dadosmo  mu  mudrost još dok je dječak bio. Ovim Uzvišeni potvrđuje da se Zekerijjau  rodio  sin,  kao  što  je prethodno  i bilo  najavljeno,  te da ga je Allah, azze ve džel, vrlo  rano,  dok  je još bio  dijete, podučio Knjizi i mudrosti.
Abdullah  ibn  el-Mubarek  kaže da je Ma'mer rekao: “Jednom su  prilikom Jahjau,  Zekerijjaovu  sinu,  ostala djeca rekla: “Hajde sa nama da se igramo!”, pa im je odgovorio: “Nismo stvoreni radi igre!” Zatim Ma'mer kaže: “Na to se ukazuje riječima: A dadosmo mu mudrost još dok je dječak bio.

U pogledu  riječi Uzvišenog: nježnost i čednost, Ibn  Džerir navodi od  Amra ibn  Dinara,  a on  od  Ikrime,  da je Ibn  Abbas rekao: “Ne znam šta znači riječ hanan (samilost).” U drugim predajama od  Ibn  Abbasa,  Mudžahida,  Ikrime, Katadea i Ed-Dahhaka se kaže da te riječi znače: “Našu  milost kad  smo  se Zekerijjau smilovali i poklonili mu sina.”

Ikrime kaže: “Riječ hanan znači: “Iz ljubavi prema njemu.” Moguće je da se pod  ovim misli na Jahjaovu  samilost prema ljudima,  a prije svega prema roditeljima, odnosno njegova ljubav, pažnja i dobročinstvo prema njima.

Riječ zekat u  ovom ajetu  znači čednost i čistoću  osobe koja ničim nije iskvarena.  Pod  riječju  tekijja misli se na pokornost Allahu  u  izvršavanju Njegovih naređenja i klonjenju od Njegovih zabrana.

Zatim Uzvišeni spominje njegovo  dobročinstvo  prema roditeljima,  i kaže da je prema njima bio  poslušan,  da je činio  ono  što  su  mu  naređivali,  a klonio se onoga što  su  mu  zabranjivali: i roditeljima  svojim bio  je dobar i nije bio drzak i nepristojan. Uzvišeni zatim kaže: I neka  je mir njemu  na  dan  kada  se rodio,  i na  dan  kada  je umro  i na  dan  kada  bude iz mrtvih  ustao! Ova su  tri najteža momenta vezana za čovjeka,  jer u  svakom od  njih  prelazi iz jednog svijeta u drugi, i napušta onaj prvi koji je upoznao i na koji se navikao, a odlazi u  drugi u  kome ne zna šta ga čeka.  Zato  glasno  plače kada napušta majčinu utrobu i rastavlja se sa udobnošću i sigurnošću, a dolazi na ovaj svijet gdje se izlaže svakodnevnim nevoljama i problemima.

Isto se dešava i kada se rastaje sa ovim svijetom i prelazi u svijet Berzeha, između  ovog  prolaznog  i drugog  vječnog  svijeta,  gdje nakon  domova i dvoraca, boravi u kaburu, staništu mrtvih, čekajući dok se ne puhne u sur (rog) na Dan  ponovnog  proživljenja.  Tamo  će biti: veseo  i zadovoljan  ili tužan  i zabrinut, pobjednik ili poražen, u društvu džennetlija ili džehennemlija.

Divno li je rekao jedan pjesnik:
Kada te majka rodi ti se dereš i plačeš Dok se drugi oko tebe smiju i vesele,
Ti nastoj da, kad za tobom budu plakali, Na samrti budeš veseo i nasmijan!

Budući da su ova tri momenta za čovjeka najteža, Allah, azze ve džel, Jahjau za svaki od njih kaže da će biti spokojan. I neka je mir njemu na dan kada se rodio, i na dan kada je umro i na dan kada bude iz mrtvih ustao!

Se‘id  ibn  Ebi ‘Arube prenosi od  Katadea,  da je El-Hasan  rekao: “Jahja i Isa su  se jednom prilikom sreli,  pa je Isa rekao  Jahjau: “Zamoli da mi se oprosti, jer si ti bolji od mene!”, na što je Jahja rekao: “Zamoli ti da se meni oprosti, jer si ti bolji od mene!” Na ovo je Isa rekao: “Ti si bolji od mene, jer sam ja sam za sebe rekao mir i spokoj, a za tebe je to rekao Allah!” Tada je Jahja shvatio šta to znači. Međutim, Allah ih je obojicu odabrao.”
I koji će prvak biti, i čedan, i vjerovjesnik, potomak onih dobrih. (Ali ‘Imran, 39.) Za riječ hasur, jedni kažu da označava onoga koji ne prilazi ženama. Međutim, postoje i druga mišljenja o tome. Najbliže je ono koje se podrazumijeva pod riječima: "Podari mi od Sebe čestita potomka. (Ali ‘Imran, 38.)

Imam Ahmed navodi da mu je Affan pričao: “Hammad nam je pričao, da je čuo od Alijja ibn Zejda, on od Jusufa ibn Mehrana, a on od Ibn Abbasa, da je Allahov  Poslanik, salallahu alejhi ve sellem,  rekao: “Nema ni jednog  čovjeka a da nije učinio  neki grijeh ili pomislio da ga učini, osim Jahjaa ibn Zekerijjaa. I, niko ne kaže: “Ja sam bolji od Junusa ibn Metaa.”

Više hadiskih  stručnjaka se kritički osvrću  na spomenutog  Alijja ibn  Zejda ibn  Džed'ana i kažu  da je nepovjerljiv,  pa se od  njega hadis sa sigurnošću  ne može prihvatiti.  Ovaj hadis u  nešto  dužoj verziji navode i Ibn  Huzejme i Ed- Darekutni od Ebu Asima el-Abadanija, a on od Alijja ibn Zejda ibn Džed'ana i dalje istim senedom. Ibn Huzejme kaže: “Ovaj hadis ne ispunjava sve potrebne uvjete”

Ibn  Wehb  navodi: “Ibn  Luhej'a mi je pričao,  da je čuo  od  Akila,  da je Ibn Šihab  rekao: “Jednog  dana ashabi su  govorili o  odabranosti pojedinih poslanika,  pa je Allahov  Poslanik, salallahu alejhi ve sellem,  pred  njih  izašao,  a jedan  od  njih  je rekao: “Musa je sa Allahom govorio.” Drugi je rekao: “Isa je Allahov  duh  i riječ.” Treći je rekao: “Ibrahim je Allahov  prijatelj.” Tako  su  govorili,  dok  im Poslanik  nije rekao: “A gdje vam je šehid  sin  šehida koji je,  bojeći se grijeha, oblačio  kostrijet i jeo  lišće sa drveća?” Ibn  Wehb  kaže da je time mislio  na Jahjaa ibn Zekerijjaa.

Ovaj hadis navodi i nepouzdani Muhammed  ibn  Ishak  od  Jahjaa ibn  Se‘ida el-Ensarije,  on  od  Se‘ida ibn el-Musejjeba i kaže: “Ibn el-As mi je pričao, da je čuo  Allahovog  Poslanika, salallahu alejhi ve sellem,  da je rekao: “Svaki čovjek  će na Kijametski dan doći noseći neki grijeh, osim Jahjaa, sina Zekerijjaovog.”

Ovu  predaju  prenosi Ibn  Ishak  za koga smo  rekli da je nepouzdan.  Pored toga,  ona se prenosi u  formi “od...od...” (mu‘an‘an  predaja).  Abdurrezzak  je navodi od  Ma‘mera,  on  od  Katadea,  a on  od  Se'ida ibn  el-Musejjeba,  kao mursel predaju.

Pored  toga,  našao  sam da Ibn  Asakir tu  predaju  navodi od  Ebu  Usame,  on od  Jahjaa ibn  Se‘ida el-Ensarije.  Nju  Ibn  Asakir navodi i od  Ibrahima ibn Jakuba el-Džuzdžanija - damaskog  hatiba.  Muhammed  ibn  el-Isbihani nam je pričao,  da je čuo  od  Ebu  Halida el-Ahmera,  on  od  Jahjaa ibn  Se‘ida,  a on  od Se'ida ibn  el-Musejjeba,  da je Abdullah  ibn  Amr rekao: “Nema nikoga da će pred  Allaha izaći bez grijeha,  osim Jahjaa,  Zekerijjaovog  sina.” Zatim je proučio: i koji će prvak biti, i čedan. Zatim je uzeo malo prašine i rekao: “Imao je samo ovoliko”, a onda je svirepo zaklan!

U  ovom  obliku  radi  se  o  mewkuf  predaji,  i  to  je  ispravnije,  nego  da  se pripisuje Poslaniku Allah, opet, najbolje zna.

Pored  toga,  Ibn  Asakir ovu  predaju  navodi putem više seneda od  Ma'mera. Jedna od njih je i ona koju prenosi od Ishaka ibn Bišra - a on je nepouzdan, on od  Osmana ibn  Sibaha,  on  od  Sewra ibn  Jezida,  on  od  Halida ibn  Mi'dana,  on od Muaza a on od Poslanika Tekst ove predaje je sličan prethodnoj.

Ona se dalje prenosi i od  Ebu  Dawuda et-Tajalisija i još nekih,  oni od  el- Hakema ibn  Abdurrahmana ibn  Ebi Nu'ajma,  on  od  svoga oca,  a on  od  Ebu Se'ida,  da je Allahov  Poslanik, salallahu alejhi ve sellem, rekao: “Iza tetića Jahjaa i Isaa Hasan  i Husejn su prvaci džennetskih mladića.”

Hafiz Ebu  Ne'im el-Asbehani navodi: “Ishak  ibn  Ahmed  nam je pričao,  da je čuo  od  Ibrahima ibn  Jusufa,  a on  od Ahmeda ibn Ebu el-Hawarija, da je Ebu Sulejman  pričao: “Isa sin  Merjemin  i Jahja sin  Zekerijjaov  su  jednom prilikom krenuli da prošetaju,  pa je Jahja okrznuo  jednu  ženu,  na što  mu  je Isa rekao: “Tetiću,  danas si učinio  grijeh  koji se nikad  neće oprostiti!” “Koji tetiću?” - upitao  je,  a on  mu  je odgovorio: “Sudario  si se sa jednom ženom!” “Tako  mi Allaha, ni osjetio je nisam!”, rekao je. Na to je Isa rekao: “Slava Allahu! Tijelo ti je sa mnom, a gdje ti je duša?” On je odgovorio: “Priljubljena je za Arš. Da mi  se  srce  smirilo  i  uz  Džibrila,  pomislio  bih  da  ni  jednog  trenutka  nisam spoznao Allaha!”
Ova predaja je garib i vjerovatno potiče od israilijjata.

Israil prenosi od  Ebu  Husajna da je Hajseme pričao: “Isa,  sin  Merjemin, i Jahja,  sin  Zekerijjaov,  su  bili tetići.  Isa je oblačio  vunenu  odjeću,  a Jahja kostrijet.  Nijedan  od  njih  nije imao  ni dinara ni dirhema,  ni roba ni robinju, niti mjesto  gdje bi se sklonili; gdje bi ih  noć zatekla,  tu  bi i noćili.  Kada su se trebali rastati,  Jahja je rekao  Isau: “Daj mi kakav  savjet!”,  pa mu  je rekao: “Nemoj se ljutiti.” “Ne mogu  da se ne ljutim.”,  pa mu  je Isa rekao: “Nemoj se kititi blagom!” “E kad  je to  u  pitanju  nadam se da ću  moći”, odgovorio je.

U pogledu  Zekerijjaove smrti; da li je umro  prirodnom smrću  ili je bio ubijen,  od  Ibn  Munebbiha se prenose dvije verzije.  U jednoj Abdulmun‘im ibn Idris ibn  Sinan  od  svoga oca prenosi,  da je Wehb  ibn  Munebbih  rekao: - Zekerijja je pobjegao od svoga naroda i sklonio se ujedno šuplje drvo, ali su ga stigli i počeli pilom rezati i drvo i njega. Kada je pila došla do njegovih rebara zavapio  je,  pa mu  Allah  objavi: “Ako  ne prestaneš pomagati,  prevmut ću  i Zemlju i sve što je na njoj!” Tako se strpio i ušutio, pa su ga prerezali na dva dijela.  Ovo  se navodi i u  jednom hadisu  od  Poslanika koji ćemo,  ako  Allah da, kasnije navesti.

Ishak  ibn  Bišr prenosi od  Idrisa ibn  Sinana,  da je Wehb  rekao: “Drvo  se rastavilo  Ša‘ji,  a ne Zekerijjau  koji je umro  prirodnom smrću.” Allah, subhanehu ve te'ala, opet, najbolje zna.

Imam Ahmed  navodi: “Affan  nam je pričao,  da je čuo  od  Ebu  Halefa Musaa ibn Halefa - za koga kažu da je bio izuzetno pobožan, on od Jahjaa ibn Ebi Kesira, on od Zejda ibn Selama, on od svoga djeda Memtura, a on od El- Harisa el-Eš‘arija,  da je Poslanik  rekao: “Allah  je Jahjau,  sinu  Zekerijjaovu  i Izraelćanima naredio pet stvari da ih se pridržavaju, pa ih umalo nije zaboravio prenijeti.  Na to  mu  je Isa rekao: “Naređeno  ti je da se pridržavaš pet stvari i da ih  preneseš 

Izraelćanima da ih  se i oni pridržavaju.  Hoćeš li to prenijeti, ili da to učinim ja?” Na to mu je Jahja rekao: “Brate, ako bi to ti uradio, bojim se da bih  bio  kažnjen  i ponižen.” Zatim je Jahja sakupio  Izraelćane u  Jerusalimu, gdje se hram napunio,  sjeo  na istaknuto  mjesto,  zahvalio  se Allahu  i rekao: “Uzvišeni Allah mi je naredio da se pridržavam pet stvari i da vama naredim da ih  se i vi pridržavate.  Prvo  je da obožavate Allaha,  i da Mu  nikoga ne smatrate ravnim. To bi bilo slično kao kada bi čovjek svojim ličnim sredstvima - novcem ili zlatom - kupio  sebi roba,  pa ovaj počne raditi i zaradu  davati nekom drugom. Ko bi od vas volio da ima takvog roba? Allah vas je stvorio i dao vam nafaku, pa Ga obožavajte i nemojte Mu ni u čemu sudruga pripisivati! Drugo,  naređujem vam da klanjate namaz,  jer Allah  okreće Svoje lice prema Svome robu,  sve dok  se on  ne okrene od  Njega.  Zato  se nemojte okretati u namazu! Treće, naređujem vam da postite, jer to Allah poredi sa čovjekom koji se namirisao  mošusom,  pa svi oko  njega osjećaju  njegov  miris.  Zaista je zadah iz usta postača Allahu  draži od  miomirisa miška! Četvrto,  naređujem vam da dajete sadaku  (zekat),  jer to  liči na čovjeka koga je zarobio  neprijatelj,  svezao mu  ruke oko  vrata i pošao  da ga posiječe,  a on  zamoli: “Hoćete li da se otkupim?” I tako on počne davati i malo i puno, dok se potpuno ne iskupi! Peto, naređujem vam da puno spominjete Allaha jer to liči na čovjeka koga neprijatelj užurbano prati po njegovom tragu, pa se domogne dobro utvrđene tvrđave i tu se skloni. Čovjek je najzaštićeniji od šejtana dok se Allaha sjeća!

Zatim je Allahov  Poslanik, salallahu alejhi ve sellem,  rekao: “I ja vama naređujem pet stvari,  koje je Allah  meni naredio: zajedništvo  (džema'at),  poslušnost,  pokornost,  hidžru  i borbu  na Allahovom putu.  Onaj ko  se izdvoji iz džema‘ta makar ijedan  pedalj, skinuo  je sa sebe obilježje Islama,  sve dok  se ne vrati.  Ko  zagovara povratak neznaboštvu  (džahilijjetu) bit će džehennemska prašina!” Na to  je neko  upitao: “Allahov Poslaniče, je li i ako posti i klanja?” “Čak i ako posti i klanja, i tvrdi da je musliman!”,  odgovorio  je,  “Zato  muslimane zovite njihovim imenima, onako  kako  ih  je Uzvišeni Allah  nazvao: muslimanima,  mu’minima i Allahovim robovima!”

Hadis u ovoj verziji prenosi i Ebu Ja‘la od Hudbe ibn Halida, on od Ebana ibn  Zejda,  a on  od  Jahjaa ibn  Ebi Kesira i dalje istim senedom.  Također ga navodi i Tirmizija od  Ebu  Dawuda et-Tajalisija i Musaa ibn  Ismaila,  a njih obojica od Ebana ibn Jezida el-Attara itd.

Ibn  Madže ga navodi od  Hišama ibn  Ammara,  on  od  Muhammeda ibn Šu'ajba ibn  Sabura,  on  od  Muawije ibn  Selama,  on  od  svoga brata Zejda ibn Selama, a on od Ebu Selama, a on od el-Harisa el-Eš‘arija itd.

El-Hakim ga navodi od  Menvana ibn  Muhammeda et-Tatrija,  on  od Muawije ibn  Selama,  a on  od  svog  brata itd.  On  dalje kaže: “Od  Muawije ibn Selama ga prenosi jedino Merwan et-Tatri.”

Ja mislim da to  nije tačno,  jer ga Et-Taberani navodi od  Muhammeda ibn Abdeta,  on  od  Ebu  Tewbe er-Rebi‘ ibn  Nafi‘a,  on  od  Muawije ibn  Selama,  on od  Ebu  Selama,  a on  od  El-Harisa el-Eš‘arija,  itd.  On,  naime,  navodi sličnu predaju,  u  kojoj nema “od  Zejda ibn  Selama”,  nego: od  Ebu  Selama,  a on  od El-Harisa el-Eš‘arija.

Hafiz Ibn Asakir navodi od Abdullaha ibn Dža'fera er-Razija, a on od svoga oca,  da je Er-Rebi‘ ibn Enes rekao: “Neki ashabi su nam pričali, da su čuli od nekih  jevrejskih  učenjaka da je Jahjau  sinu  Zekerijjaovom bilo  naređeno  pet stvari. On zatim navodi verziju koja je slična navedenoj.”
Kaže se da se Jahja u  puno  osamljivao  i vrijeme provodio  u  pustinji, hraneći se lišćem od  drveća i pijući vodu  iz rijeka,  te da je ponekad  jeo  i skakavce.  Imao  je običaj reći: “O Jahja,  kome je više nego  tebi dato blagodati?”

Ibn  Asakir navodi da su  ga roditelji,  jednom prilikom,  krenuli tražiti,  pa su ga našli kod  jordanskog  jezera.  Kada su  ga pronašli,  svojim ibadetom i bogobojaznošću ih je toliko dirnuo da su zaplakali.

Ibn  Wehb  prenosi od  Malika,  a on  od  Humejda ibn  Kajsa,  da je Mudžahid rekao: “Jahja,  sin  Zekerijjaov  se hranio  travom.  Toliko  je plakao  iz bogobojaznosti,  da bi se i kamen  od  njegovog  plača rastopio  kada bi mu  se stavio na oči.”

Muhammed  ibn  Jahja ez-Zuheli prenosi: - El-Lejs nam je pričao,  da je čuo od  Ukajla,  da je Ibn  Šihab  rekao: “Jednog  dana sam sjeo  do  Ebu  Idrisa el- Hawlanija dok je kazivao, pa je upitao: - Hoćete li da vam kažem ko se hranio najljepšom hranom? Primjetivši da ga ljudi samo  gledaju,  rekao  je: - Jahja, sin Zekerijjaov  je imao  najljepšu  hranu.  Hranio  se sa životinjama,  izbjegavajući da se hrani i živi sa ljudima.”

Ibn  el-Mubarek  navodi da je Wuhejb  ibn  el-Werd  rekao: “Zekerijja je jednom prilikom bio  izgubio  sina Jahjaa tri dana,  pa je krenuo  u  pustinju  da ga traži.  Našao  ga je u  kaburu  koji je sam sebi iskopao,  kako  stoji i plače. Kad ga je upitao: “Sine moj, gdje si? Već tri dana te tražim, a ti stojiš i plačeš ukaburu kojeg si sam sebi iskopao!” On mu je odgovorio: “Oče, zar mi ti nisi sam rekao  da između  Dženneta i Džehennema ima jedna pustinja,  koja se može pregaziti samo suzama?” Na to mu je on rekao: “Nastavi sinko i ja ću s tobom.”

Predaja slična ovoj se prenosi i od Wehba ibn Munebbiha i Mudžahida.

Ibn  Asakir navodi da je on  rekao: “Džennetlije ne spavaju  zbog  blagodati koje ih  okružuju.  Tako  i iskreni vjernici ne trebaju  spavati iz ljubavi prema Uzvišenom Allahu,  koja im je usađena u  njihova srca!” Zatim je dodao: “A koliko je razlika između tih blagodati!” Pored toga, navodi se da je Jahja toliko plakao, da su mu na obrazima bili tragovi od plača.



Zašto je Jahja ubijen?



U vezi sa Jahjaovim pogubljenjem navodi se više razloga.  Jedan  od  njih  je da je tadašnji vladar Damaska htio  oženiti svoju  blisku  rodicu  (mahrem) ili neku koju zakonski nije mogao oženiti, pa ga je Jahja u odvraćao od toga, zbog čega mu se ona zamjerila. Kada se između vladara i nje desilo što se desilo, od njega je zatražila Jahjaovu glavu. Obećavši joj da će joj ispuniti želju, poslao je nekog  ko  će ga ubiti i donijeti mu  njegovu  glavu  i krv  u  posudi.  Kada je to učinjeno, kaže se, da je ona istog momenta umrla.

Prema drugom mišljenju,  vladareva žena se zaljubila u  njega,  pa je poručila da joj dođe. Kad je odbio da joj se pokori, a ona izgubila svaku nadu da će ga pridobiti, od vladara je zatražila da joj ga pokloni. On je to u prvi mah odbio, ali se poslije predomislio i poklonio joj ga. Tada je poslala po njega da se ubije i da joj donesu njegovu glavu i krv u posudi.

Tako  se navodi i u  hadisu  kojeg  bilježi Ishak  ibn  Bišr u  svom djelu  el- Mubtede. U njemu stoji: “Jakub el-Kufi nam je pričao, da je čuo od Amra ibn Mejmuna,  on  od  svoga oca,  a on  od  Ibn  Abbasa,  da je Allahov  Poslanik  one noći kada je bio na Mi‘radžu, vidio Zekerijjaa na nebu, pa mu je nazvao selam i upitao  ga: “O oče Jahjaov,  ispričaj mi kako  si ubijen  i zašto  su  te Izraelćani ubili?”,  pa mu  je on  odgovorio: “O Muhammede,  reći ću  ti da je Jahja bio najbolji od svih ljudi svoga vremena, najljepši i najblistavijeg lica.

Bio  je onakav  kako  ga Uzvišeni opisuje: i koji će prvak biti,  i čedan. On nije osjećao  potrebu  za ženama,  ali ga je razvratna žena tadašnjeg izraelćanskog  vladara poželjela.  Poslala je po  njega da joj dođe,  ali ga je Allah, subhanehu ve te'ala, spasio  grijeha,  pa je odbio  njen  poziv.  Na to  se ona odlučila da ga ubije. Izraelćani su imali jedan praznik kojeg su svake godine slavili. Običaj je bio da vladar što tada obeća ne porekne i ne slaže.

Kada je vladar krenuo  na proslavu  sa njim je pošla i žena.  Pošto  ga ranije nije pratila na proslave,  to  mu  se dopade,  pa joj reče: “Zatraži nešto,  šta god zatražiš,  dat ću  ti!” “Želim krv  Jahjaa,  sina Zekerijjaovogl”,  rekla je.  “Zatraži nešto drugo”, rekao joj je. “Samo to”, ponovila je. Tada joj je rekao: “Imaš ga, tvoj je.” Tada je poslala stražare po Jahjaa. Ja i on smo jedan do drugog bili u hramu  i klanjali.  Uhvatili su  ga,  zaklali i njegovu  glavu  i krv  odnijeli joj u lavoru.  Na to  ga je Allahov  Poslanik  upitao: “Kako  si mogao  to  podnijeti?” “Nisam ni namaz prekinuo”, odgovorio je.

Kada mu  je glava donesena i stavljena pred  nju,  te noći je Allah, subhanehu ve te'ala,  dao  da vladar, njegova porodica i posluga propadnu u zemlju. Kad su osvanuli i vidjeli šta se desilo,  Izraelćani su  rekli: “Zekerijjaov  bog  se naljutio  na Zekerijjaa,  pa hajde da se i mi naljutimo na našeg vladara i ubijemo Zekerijjaa.” Tako su me počeli tražiti da me ubiju. Meni je o tome došao glas, pa sam pobjegao. Oni su me gonili na čelu sa Iblisom, koji im je pokazivao gdje sam. Kad sam vidio da im ne mogu umaći, bježeći od njih naišao sam na jedno drvo koje se ispriječilo preda mnom i pozvalo: “Ovamo,  ovamo!” Ono  se rastavilo,  pa sam ušao  u njega.
Ali, Iblis me sustigao i uhvatio za kraj odjeće. Drvo se sastavilo, ali je kraj moje odjeće ostao da viri. Kada su Izraelćani došli, Iblis im je rekao: “Zar niste vidjeli da je ušao u ovo drvo? Evo kraja njegove odjeće. Unutra je ušao svojom čarolijom!” Oni su  na to  rekli: “Zapalimo  ovo  drvo!” Iblis im je rekao: “Ne, nego ga prerežite pilom!” Tako smo i ja i drvo prerezani pilom.”

Poslanik  ga je  upitao:  “Jesi  li  osjetio  rezanje  ili  bol?”,  a  on  je  odgovorio: “Ja nisam, ali jeste drvo u kome je Allah dao da bude moja duša.”

Ova predaja je krajnje čudna i nevjerovatna.  Ona se ne može u cjelosti pripisivati Poslaniku  U njoj u  svakom slučaju  ima stvari koje se ne mogu  prihvatiti.  U svakom slučaju,  ni u  jednom hadisu  o  Isra'u  i Mi‘radžu  se ne spominje Zekerijja osim u  ovom.  Sve je o  ovom vjerodostojno preneseno  u  sahih-hadisima o  Mi'radžu.  Tamo  stoji: “Pa sam prošao  pored dvojice tetića,  Jahjaa i Isaa.” Prema većini učenjaka,  oni su  bili tetići,  kao  što se i razumije iz ovog hadisa, jer je Jahjaova majka Ešja‘, bila sestra Merjemina, a otac im je bio  ‘Imran.  Po  drugom mišljenju,  Zekerijjaova žena,  Jahjaova majka Ešja‘,  bila je sestra ‘Imranove žene,  Merjemine majke - Hane.  U tom slučaju, Jahja je bio Merjemin tetić. Allah, opet, najbolje zna.

Oko  Jahjaovog  ubistva,  postoji još jedno  neslaganje; da li se ono  desilo  u Jerusalemskom hramu  (el-Mesdžidu-l-Aksa) ili na nekom drugom mjestu.  O tome postoje dva mišljenja.  Es-Sewri prenosi od  El-A‘meša,  da je Šemle ibn Atijje rekao: “Na stijeni u  Jerusalimu  je ubijeno  sedamdeset poslanika,  među kojima je i Jahja, sin Zekerijjaov, alejhi selam.”

Ebu  Ubejde el-Kasim ibn  Selam kaže: “Abdullah  ibn  Salih  nam je pričao, da je čuo  od  El-Lejsa,  a on  od  Jahjaa ibn  Se'ida,  da je Se‘id  ibn  el-Musejjeb rekao: “Kada je Nabukodonosor stigao  u  Damask,  još je iz Zekerijjaovog  sina Jahjaa tekla krv. Pitao je o tome, pa su mu rekli; na što je on dao da se na tom mjestu  pogubi sedamdeset hiljada ljudi,  nakon  čega je krv  prestala teći.  Ovaj sened je vjerodostojan do Se‘ida ibn el-Musejjeba. Prema ovoj predaji, Jahja je ubijen u  Damasku,  a slučaj sa Nabukodonosorom se odigrao poslije Isaa. Tako kažu Ata‘ i Hasan el-Basri. Allah, opet, najbolje zna.

Hafiz Ibn  Asakir navodi od  El-Welida ibn  Muslima da je Zejd  ibn  Vakid rekao: “Kada su  htjeli podići džamiju  u  Damasku,  ja sam vidio  glavu Zekerijjaovog  sina Jahjaa ispod  temelja prednjeg  zida,  u  dijelu  iza mihraba sa istočne strane. Koža i kosa su joj bile očuvane i ništa se nisu bile promijenile.’’ U drugoj predaji stoji: “kao da je tek ubijen.”

U vezi sa gradnjom džamije u  Damasku,  navodi se da je ona podignuta na mjestu  drevnog  stuba poznatog  kao  stub  “es-Sekasiketu”.  Allah,  opet,  najbolje zna.

Hafiz Ibn  Asakir u  djelu  el-Mustaksa fedail el-Aksa navodi od  El-Abbasa ibn  Subha,  on  od  Menvana,  a on  od  Se‘ida ibn  Abdulaziza,  da je Kasim, Muawijin  oslobođeni rob,  rekao: “Vladar ovoga grada - tj.  Damaska - je bio Heddad  ibn  Heddar.  Svoga sina bio  je oženio  kćerkom svoga brata Erijela, kraljicom od  Sajde,  u  čijem je posjedu,  između  ostalog,  bio  i Trg  kraljeva u Damasku  - a to  je jedan  otvoreni prostor.  Desilo  se da ju  je tri puta puštao. Nakon  trećeg  puta htio  je da je ponovo  vrati,  pa je zatražio  mišljenje od Zekerijjaovog sina Jahjaa, koji mu je rekao: “Ne možeš je oženiti dok se ne uda za nekog  drugog  i nakon  toga se ne razvede.  Ona se zbog  toga naljutila na njega, pa je, po nagovoru majke, od vladara zatražila Jahjaovu glavu. Vladar je to u početku odbijao, ali je kasnije popustio i pristao. Tada je naredio da mu se donese Jahjaova glava,  koji je,  dok  se kovao  plan,  klanjao  u  hramu  u Džebronu.

Kada je to  urađeno,  Jahjaova glava mu  je počela govoriti: “Nije mu dozvoljeno da je oženi dok se ne uda za drugog!” Ona je tada uzela posudu i na glavi je odnijela do  majke.  Jahjaova glava je stalno  isto  ponavljala.  Kada je ušla kod majke, propala je u zemlju do članaka, a onda do slabina. Na to joj je majka zapomagala,  a sluškinje počele plakati i udarati se po  licima.  Zatim je propala u  zemlju  do  ramena.  Tada je majka naredila čuvara da joj odsiječe glavu,  kako  bi se makar sa njenom glavom tješila.  Kada je to  čuvar uradio, zemlja je izbacila tijelo.  Tako  su  se ponizili i osramotili.  Jahjaova krv  je bez prestanka tekla,  sve dok  nije došao  Nabukonodosor i na tom mjestu  ubio sedamdeset pet hiljada ljudi.”

Se‘id  ibn  Abdulaziz kaže: “To  je bila krv  svih  poslanika.  Ona je bez prestanka tekla sve dok  Eremija nije stao  iznad  nje i rekao  joj: “O krvi, prestani teći Allahovom dozvolom.  Ovako  ćeš iscrpiti ove Izraelćane.” Tada je krv  prestala teći,  a mač siječi.  Mnogi stanovnici Damaska su  pobjegli i sklonili se u  Jerusalim.  Međutim,  Nabukodonosor ih  je tamo  sustigao  i pobio  toliko  da se nisu mogli ni prebrajati. Jedan dio je zarobio, pa se, ostavivši ih tamo, vratio nazad.

