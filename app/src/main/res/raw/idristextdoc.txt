Allah dž.š. kaže: *I spomeni u Knjizi Idrisa! On je bio iskren, vjerovjesnik, *i mi smo ga na visoko mjesto uzdigli. (Merjem, 56-57.)

On je prvi od Ademovih potomaka kome je, nakon Adema i Šita, neka je Allahov mir na njih, dato poslanstvo! Ibn Ishak navodi da je on prvi koji je pisao perom. Zatekao je Adema i u njegovo doba živio tri stotine i osam godina. 

Neki ljudi smatraju da se na njega misli u hadisu kojeg prenosi Muawija ibn el-Hakem es-Sulemi, u kome se kaže da je Poslanik, salallahu alejhi ve sellem, upitan o proricanju pomoću linija u pijesku, pa je odgovorio: "Bio Je jedan poslanik koji je tako povlačio linije, pa čije linije pogode, to je to. 

Mnogi učenjaci iz oblasti tefsira i šerijatskih propisa tvrde da je on prvi koji se bavio time, pa ga nazivaju: Hurmusu-I-heramise (Prorok nad prorocima), i na njega iznose mnoge neistine kao što su ih iznosili na vjerovjesnike, učene ljude, mudrace i evlije. 

“…i Mi smo ga na visoko mjesto uzdigli.” Pod ovim se misli na ono što je vjerodostojno preneseno u Buharijinoj i Muslimovoj zbirci u hadisu o Isra'u i Mi'radžu, da ga je Božiji Poslanik, salallahu alejhi ve sellem,sreo na četvrtom nebu. Ibn Džerir navodi da je čuo od Junusa, a on od Abdula“laa, ovaj od Ibn Wehba, on od Džerira ibn Hazima, on od A'meša, on od Šemra ibn Atijje, a on od Hilala ibn Jessafa da je rekao: “Ibn Abbas je u mom prisustvu pitao Ka’ba: - Šta se misli pod riječima Uzvišenog o Idrisu: Mi smo ga na visoko mjesto uzdigli? a on odgovorio: - Allah je objavio Idrisu: - Ja ću ti svaki dan podizati stepen za onoliko koliko zasluže svi sinovi Ademovi." Vjerovatno se misli na one koji su živjeli u njegovo doba, pa je htio da još više postigne. Tada mu je došao jedan melek sa kojim je bio prijatelj, pa mu je Idris rekao: - Allah mi je objavio to i to, pa porazgovaraj o tome sa Melekom smrti, kako bih što više dobrih djela uradio! Ovaj ga je ponio na svojim krilima i uzdigao na nebo. Kada su stigli na četvrto nebo, susreo ih je Melek smrti, koji se upravo spuštao. Kada je ovaj melek Meleku smrti ispričao šta ga je zamolio Idris, Melek smrti mu je rekao: “A gdje je Idris?" Ovaj je odgovorio: “Evo ga na mojim leđima." Melek smrti je na to rekao: “Čudne li stvari! Poslan sam da Idrisovu dušu primim na četvrtom nebu, pa sam se pitao: - Kako ću mu dušu primiti na četvrtom nebu, kad je on na Zemlji?!" Tako mu je tu primio dušu. Na to se misli u riječima Uzvišenog: I Mi smo ga na visoko mjesto uzdigli. (Merjem, 57.)

Ovo navodi i Ibn Ebi Hatim kad tumači ovaj ajet, samo što kod njega stoji da je Idris rekao meleku: “Upitaj Meleka smrti koliko mi je ostalo od života?" Ovaj ga je, dok su još bili zajedno, upitao: “Koliko mu je još ostalo života?" Melek smrti je odgovorio:“Ne znam dok ne pogledam." Kada je pogledao, rekao je: “Pitaš me za čovjeka kome je od života ostao još samo jedan trenutak." Kada je ovaj melek pogledao pod svoja krila, gdje je bio Idris, vidio je da mu je, a da nije ni osjetio, duša već bila primljena." Međutim, ovo su israilijjati i tu ima nekih pojedinosti koje se ne mogu prihvatiti.

U pogledu riječi Uzvišenog: I Mi smo ga na visoko mjesto uzdigli. Ton Ebi Nudžejh navodi da je Mudžahid rekao: “Idris je uzdignut, kao što je uzdignut i Isa, i nije umro." Ako je pod ovim mislio da sve do sada nije umro, to je sporno, a ako je mislio da je živ uzdignut na nebo, a onda mu gore primljena duša, to nije u suprotnosti sa onim što navodi Ka’bu-I-Ahbar. A Allah najbolje zna kako je bilo!

U pogledu riječi Uzvišenog: I Mi smo ga na visoko mjesto uzdigli. Awfi od Ibn Abbasa navodi: “On je uzdignut na šesto nebo i tamo je umro." Isto to kaže i Dahhak.

Međutim, vjerodostojniji je hadis Buharije i Muslima u kome stoji da je on na četvrtom nebu; takvo mišljenje zastupa Mudžahid i još neki. Hasan el-Basri u pogledu riječi: I Mi smo ga na visoko mjesto uzdigli, kaže da se time misli na Džennet. Neki kažu da je on uzdignut još za života svoga oca, Jareda, sina Malaleela. Allah najbolje zna! Drugi, opet, kažu da Idris nije bio prije Nuha, nego u vrijeme Israilovih sinova. Buharija kaže: “Od Ibn Mes'uda i Ibn Abbasa se prenosi da je Ilijas, u stvari, Idris. Za to nalaze podlogu u hadisu o Isra'u, kojeg prenosi Zuhri od Enesa. U njemu stoji da je Muhammedu, salallahu alejhi ve selem, dok je prolazio pored njega, rekao: “Dobrodošao dobri brate i dobri vjerovjesniče!", a nije rekao kao što su mu rekli Adem i Ibrahim: “Dobro došao dobri vjerovjesniče i dobri sine!" Oni kažu: “Da je Idris bio njegov direktni predak, obratio bi mu se riječima kao i njih dvojica.“

Međutim, ovo nije dokaz i ne mora tako biti, jer, možda, prenosilac nije najbolje zapamtio tekst hadisa. Možda mu se Idris s tako obratio zbog skromnosti i poniznosti, i nije mu se nužno moralo spomenuti zvanje očinstva kao ni Ademu, ocu čovječanstva. S druge strane, Ibrahim je nazvan Allahovim prijateljem jer je najpriznatiji i najodabraniji poslanik, ulu-l-azm, nakon Muhammeda, salallahu alejhi ve sellem. Neka je Allahov blagoslov na sve njih.
