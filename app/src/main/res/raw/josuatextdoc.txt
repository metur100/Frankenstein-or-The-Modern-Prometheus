Jošu'a je sin Nuna, sina Efraima, sina Jusufa, sina Ja'kuba, sina Ishaka, sina Ibrahima. Ehli-kitabije kažu da je on Hudov amidžić. Uzvišeni AIlah  ga,  ne pominjući mu  ime,  spominje u  Kur’anu  u  kazivanju  o Hidru, o čemu smo govorili. On se spominje u riječima Uzvišenog: I kad Musa reče momku  svome (El-Kehf,  60.),  „i kada  se udaljiše,  Musa  reče svom momku.“ (El-Kehf,  62.) Pored  toga,  naveli smo  hadis koji Buharija u  svome Sahihu navodi od Ubejja ibn Ka‘ba, a on od Poslanika, salallahu alejhi ve sellem, u kome stoji da se tu radi o Jošu‘i ibn Nunu.

**Ehli-kitabije se slažu  da je on  bio  vjerovjesnik.  Jedna njihova sekta, zvana samire,  nakon  Musaa nikome ne priznaje poslanstvo  osim Jošu'i ibn Nunu,  jer je on  doslovno  spomenut u  Tewratu.  Pripadnici ove sekte niječu sve objave nakon  Jošu'a i ne vjeruju  da su  one došle od  Gospodara da bi potvrdile ranije objave.  Neka su  zato  prokleti od  Allaha sve do  Kijametskog dana!

Ibn  Džerir i neki drugi mufessiri od  Muhammeda ibn  Ishaka prenose da je poslanstvo  u  zadnjim godinama Musaova života sa njega bilo  preneseno  na Jošu‘a i da je Musa,  kad  bi sreo  Jošu‘a,  pitao  šta mu  je sve objavljeno,  šta naređeno a šta zabranjeno. Trajalo je ovo sve dok Jošu'a jednom prilikom nije rekao  Musau: “O Allahov  sugovomiče,  nisam ni ja tebe pitao  šta ti je AIlah objavljivao sve dok mi to ti, sam od sebe, ne bi rekao!” Tada se Musa nasitio života i zaželio  smrt.  Gornji navodi su  sporni,  jer je Musa sve do  smrti primao  objave i govorio  sa Allahom po  svim pitanjima vezanim za propise zabrana i naredbi. On je kod Allaha, subhanehu ve te'ala, sve do smrti ostao ugledan, cijenjen i uvažen, kao što smo već naveli, citirajući hadis iz Buharijinog Sahiha o tome kako je Meleku smrti izbio oko. Čak i nakon toga Uzvišeni AIlah mu je ponovo  poslao  meleka i poručio  mu  ako  želi još živjeti,  neka stavi ruku  na kožu  bika,  pa će za svaku  dlaku  koju  mu  ruka pritisne,  živjeti još po  jednu godinu. On je upitao: “A šta zatim?” Kad mu je odgovorio: “Opet smrt”, rekao je: “Neka to  onda bude sada,  Gospodaru!” Zatim je zatražio  da ga približi na domak  Jerusalima odakle se može kamenom dobaciti,  pa mu  je to  bilo udovoljeno.

Muhammed  ibn  Ishak  ne navodi odakle je ovo  preuzeo.  Nije ni iz knjiga ehli-kitabija.  U njihovoj knjizi zvanoj Tewrat (Tora) stoji da je objava Musau po  svakom pitanju  koje bi iskrslo,  bez prekida stizala sve do  kraja njegovog života.  To  se razumije iz konteksta njihove knjige,  kada se govori o  Kovčegu svjedočanstva u Svetištu.

U trećoj knjizi Mojsijevoj se navodi da je Allah, subhanehu ve te'ala,  Musau  i Haranu  naredio da Izraelćane podijele na plemena i da svakom od  dvanaest plemena odrede glavešinu  tj.  zapovjednika.  Ova zapovijed  je imala za cilj bolju  pripremu  za borbu  protiv  silničkog  naroda,  kad  budu  izašli iz pustinjskog  lutanja.  Dakle, naređenje je došlo  pred  kraj onih  četrdeset godina lutanja.  Zato  neki kažu: “Musa je Meleku  smrti izbio  oko  zato  što  ga nije prepoznao  u  liku  u kom mu  se pojavio,  i što  su  mu  bile naređene neke stvari koje je očekivao da će se desiti za njegova života.  Međutim,  Allah  nije bio  odredio  da se to dogodi za njegovog  života,  nego  za života njegovog  momka,  Jošu'a ibn Nuna a.s.”

Slično  se desilo  Allahovom poslaniku  Muhammedu  kad  je devete godine po  Hidžri namjeravao  da se bori protiv  Bizantijaca u  Siriji,  ali je stigao  samo do  Tebuka i vratio  se iste godine.  Zatim je,  desete godine,  obavio  hadždž, nakon  čega se vratio  i opremio  vojsku  pod  komandom Usame koju  je namjeravao  poslati prema Siriji,  kao  prethodnicu  kojoj će se i sam pridružiti povodeći se za ajetom: Borite se protiv onih  kojima  je data  Knjiga,  a  koji ne vjeruju  ni u  Allaha  ni u  onaj svijet,  ne smatraju  zabranjenim ono  što  Allah  i Njegov Poslanik zabranjuju  i ne ispovijedaju  istinsku  vjeru,  sve dok ne daju glavarinu poslušno i smjerno. (Et-Tewbe, 29.)
Allahov  Poslanik  je umro  nakon  što  je opremio  Usaminu  vojsku,  Usama se bio ulogorio u jednoj uvali, spreman za pokret, pa je započeti posao dovršio Poslanikov prijatelj i halifa, Ebu Bekr es-Siddik.

Nakon  što  je na Arabijskom poluostrvu  sredio  stanje i prilike koje su zadesile tamošnje stanovništvo  i učvrstio  vlast,  uputio  je vojske desno  i lijevo: prema Iraku,  pristalicama perzijskog  vladara Kisre,  i Siriji,  protiv  pristalica bizantijskog cara. U ovim pohodima im je Allah dao pobjedu nad neprijateljima i učvrstio islamsku državu.

Tako se desilo i sa Musaom a.s. Allah, subhanehu ve te'ala, mu je naredio da Izraelćane pripremi za borbu  i odredi im zapovjednike: "Allah  je uzeo  zavjet sinova  Israilovih  a između njih bili smo postavili dvanaest starješina - i Allah je rekao: "Ja sam s vama! Ako  budete namaz obavljali,  i zekat davali,  i ako  budete u  poslanike Moje vjerovali,  pomagali im i drage volje zajam Allahu  davali,  sigurno  ću preći preko  hrđavih  postupaka  vaših  i uvest ću  vas u  džennetske bašče kroz koje će rijeke teći. A onaj među vama koji ni poslije ovoga ne bude vjerovao - s puta  pravog  je skrenuo." (El-Ma’ide,  12.) Ovim im je Allah, subhanehu ve te'ala,  poručio: Ako budete izvršavali ono  što  sam vam propisao  i ne odustanete od  borbe kao  što ste učinili, sigurno ću vam dati da vam nagrada za ovo bude ukidanje kazne za ono prvo. Tako je Uzvišeni poručio i beduinima koji su izostali iza Poslanika u  pohodu  na Hudejbiju: Reci beduinima  koji su  izostali: “Bićetepozvani daše borite protiv naroda  veoma  hrabrog  i moćnog,  sve dok se ne pokori.  Pa  ako poslušate, Allah će vam lijepu nagradu dati, a ako izbjegnete, kao što ste i do sada izbjegavali, na muke nesnosne će vas staviti!” (El-Feth, 16.)

Ovako je Uzvišeni rekao i Israilovim potomcima: A onaj među vama koji ni poslije ovoga  ne bude vjerovao  - s puta  pravog  je skrenuo. Uzvišeni ih  je zatim zbog  njihovih  hrđavih  postupaka i neispunjavanja datih  zavjeta ukorio. Isto tako, nakon njih, ukorio je i kršćane zato što su se razišli i podvojili u vjeri. O tome smo, hvala Allahu, opširno govorili u našem Tefsiru.

Sve u svemu Uzvišeni Allah je naredio Musau a.s. da kao borce popiše sve Izraelćane koji mogu nositi oružje i boriti se, a starije od dvadeset godina, i da iz svakog  plemena odredi po  jednog  poglavara.  Prvo  pleme je bilo  Rubilovo, jer je on  najstariji Jakubov  sin.  Imali su  četrdeset šest hiljada i pet stotina boraca,  a njihov  poglavar je bio  Elisur sin  Šediura.  Drugo  pleme je bilo Šem‘unovo. Imalo je pedeset devet hiljada i tri stotine ljudi. Poglavar im je bio Šlumijel sin  Hurišdaja.  Treće pleme je bilo  Jehuzino  (Judino).  Bilo  ih  je sedamdeset četiri hiljade i šest stotina,  a poglavar im je bio  Nahšun  sin Aminazaba.  Četvrto  pleme je bilo  Isaharovo.  Bilo  ih  je pedeset četiri hiljade i četiri stotine,  a poglavar im je bio  Nešail sin  Sua'ra.  Peto  pleme je bilo Jusufovo  Bilo  ih  je četrdeset hiljada i pet stotina,  poglavar im je bio  Jošu'a ibn  Nun.  Šesto  pleme je bilo  Mišino.  Bilo  ih  je trideset jedna hiljada i dvije stotine,  a poglavar im je bio  Džemelijel sin  Fedhesura.  Sedmo  pleme je bilo Benjaminovo. Bilo ih je trideset pet hiljada i četiri stotine, a poglavar im je bio Ebidan  sin  Džed‘una.  Osmo  pleme je bilo  Hadovo.  Bilo  ih  je četrdeset pet hiljada i šesto  pedeset ljudi.  Poglavar im je bio  Eljasaf sin  Ruijela.  Deveto pleme je bilo  Eširovo.  Bilo  ih  je četrdeset jedna hiljada i pet stotina.  Poglavar im je bio Fedžajil sin Akrana. Deseto pleme je bilo Danovo. Bilo ih je šezdeset dvije hiljade i sedam stotina.  Poglavar im je bio  Ehjazer sin  Amšidaja. Jedanaesto  pleme je bilo  Neftalijevo.  Bilo  ih  je pedeset tri hiljade i četiri stotine. Poglavar im je bio Elbab sin Hajluna.

Tako stoji u njihovim knjigama, a Allah najbolje zna!

Među  njima nisu  navedeni “Lawijevi potomci”.  Allah, subhanehu ve te'ala,  je naime naredio Musau da ih ne ubraja među njih, jer su oni bili zaduženi za spomenuto svetište da ga održavaju,  čuvaju  i nose prilikom preseljenja i ponovno  postavljaju.  Oni su  pripadali Musaovom i Harunovom plemenu.  Bilo  ih  je dvadeset dvije hiljade osoba, starijih od jednog mjeseca. Bilo ih je više loza. Po jedna skupina iz svake loze bila je zadužena da čuva,  održava,  prenosi i ponovno  postavlja svetište.

Svi su  bili raspoređeni oko  svetišta i za vrijeme boravka i za vrijeme putovanja.  Ukupan  broj boraca je bio  petsto  sedamdeset jedna hiljada šesto pedeset šest ne računajući Lawijeve potomke.  Neki kažu  da je broj Izraelćana starijih  od  dvadeset godina koji su  nosili oružje,  bilo  šesto  tri hiljade petsto pedeset pet ljudi ne računajući Lawijeve potomke.

Ovi podaci su sporni, jer ukupan zbir prethodno navedenih cifara kako smo ih  našli u  njihovoj knjizi,  ne odgovara zbiru  koji oni navode.  Allah,  opet, najbolje zna!

Dakle,  Lawijevi potomci su  bili zaduženi za čuvanje svetišta (šatora).  Bili su  u  sredini Izraelćana i činili njihovo  jezgro.  Na čelu  desne strane bili su potomci Rubila, na čelu lijeve strane potomci Dana. Pozadinu su činili Neftalijevi potomci.  Musa j&a je,  prema naređenju  Uzvišenog,  naredio  da se vjerski poglavari regrutuju iz Harunove loze kako je bilo i prije njih. To su bili: Nadab, najstariji sin, a zatim Ebiho, Elaazar i Jismer. Sve u svemu svi Izraelćani koji su odbili ući u naselje onih silnika i koji su rekli: "Hajde ti i Gospodar tvoj pa se borite, a mi ćemo ovdje ostati!" (El-Ma’ide, 24.), bili su izumrli.

Ovo  mišljenje Es-Sewri navodi od  Ebu  Se‘ida,  on  od  Ikrime,  a on  od  Ibn Abbasa. Ovog su mišljenja i Katade i Ikrime. U tome ih podržava i Es-Sudejj navodeći mišljenje Ibn  Abbasa,  Ibn  Mes‘uda i još nekih  ashaba.  Ibn  Abbas i drugi učenjaci iz ranijih  i kasnijih  generacija doslovno  kažu: “Obadvojica,  i Musa i Harun umrli su prije njega dok su još lutali pustinjom.”

Ibn  Ishak  tvrdi da je Musa taj koji je osvojio  Jerusalem a da je Jošu‘a prilikom ulaska bio  u  prvim redovima.  On  dalje navodi da se na putu  za Jerusalem desio  slučaj BePana ibn  Ba‘ura,  o  kome Uzvišeni kaže: *I ispričaj im vijest o onome kome smo dokaze Naše dali, ali koji se od njih udaljio, pa ga je šejtan stigao i on je zalutao. *A da smo htjeli, mogli smo ga s njima uzvisiti, ali se on ovom svijetu priklonio i za svojom strašću krenuo. Njegov primjer je kao primjer psa: ako ga potjeraš on isplažena jezika dahće, a ako ga se okaniš on  opet dahće.  Takvi su  ljudi koji Naše dokaze smatraju  lažnim; zato  kazuj događaje da  bi oni razmislili.  *Loš su  primjer ljudi koji ne priznaju  Naše dokaze: oni sami sebi nepravdu čine! (El-A‘raf, 175.-177.)
.Mi smo  o  slučaju  sa BeTamom ranije govorili u  našem Tefsiru gdje smo rekli da je on  - prema riječima Ibn  Abbasa i još nekih  - poznavao  Allahovo najveće ime, i da je njegov narod od njega tražio da prokune Musaa i njegove sljedbenike,  ali to  nije htio  uraditi.  Budući da su  u  tome bili uporni on  je uzjahavši na magaricu, krenuo prema mjestu gdje su bili Izraelćani.

Kada im se približio, magarica je kleknula, pa ju je udario i ona je ustala. Nedugo  zatim magarica je ponovo  kleknula,  pa ju  je ponovo  udario.  Ona je ustala,  pa ponovo  kleknula i rekla mu: “O Bel‘ame,  gdje ideš? Zar ne vidiš ispred  mene meleke kako  me odvraćaju? Kuda ideš? Da proklinješ Allahova poslanika i vjernike?” Ni nakon ovoga on nije htio da siđe sa magarice, nego ju je ponovo udario, pa ga je odnijela na brdo “Husban”, koje je bilo iznad njih. Gledajući u mjesto gdje su se bili ulogorili Musa i Izraelćani, BeTami je počeo da ih proklinje ali mu se jezik spetljao, pa je za Musaa i njegov narod proučio dovu, a prokleo svoj narod. Njegove pristalice su ga zbog toga počele grditi, pa im se pravdao  da ništa drugo  nije mogao  izustiti.  Nakon  toga jezik  mu  se otegnuo do prsa, pa je svojima rekao: “Sada sam izgubio i ovaj i onaj svijet, ostalo mi je jedino da se služim varkama i lukavštinom.

Zatim je svojim sljedbenicima naredio  da izdvoje i nagizdaju  žene,  da ih pošalju  Izraelćanima da prodaju  robu  i da im se prepuštaju  ne bi li s njima počinili blud,  budući da je to  bio  jedini način  da postigne svoj cilj.  Tako  su svoje žene, nagizdavši ih, poslali u logor Izraelćanima. Jedna od njih, po imenu Kisbeta,  dočepala se Zumrija ibn  Šeloma,  izraelćanskog  prvaka,  za koga se kaže da je bio  poglavar potomaka Šem'una sina Jakubovog,  i uveo  je u svetište.  Međutim,  čim se sa njom osamio,  Allah  je među  Izraelćane poslao kugu koja je počela da hara.

Kada je to  čuo  Fenhas ibn  el-Ajzar ibn  Harun,  zgrabio  je željezno  koplje, provalio u svetište i oboje ih probo, a onda noseći ih na koplju koje je držao u ruci, naslonjeno na struk i priljubljeno uz bradu, izašao pred svijet. Zatim je podigavši ih uvis, rekao: “Gospodaru, ovako mi postupamo sa onima koji su Tebi neposlušni!” Tada je kuga prestala da hara, odnijevši prethodno sedamdeset hiljada žrtava.

Neki ovu brojku smatraju pretjeranom i kažu da je od kuge umrlo dvadeset hiljada.  Fenhas je bio  prvorođenac svoga oca el-Ajzara ibn  Haruna.  Zato Izraelćani njegovim potomcima od žrtve određuju kujruk, noge i dlaku (vunu) i namjenjuju najbolji dio imetka.
BeTamov  slučaj koga navodi Ibn  Ishak  je tačan  jer ga u  istom obliku navodi i više učenjaka iz ranijih  generacija.  Moguće je da se ovo  ipak  desilo neposredno  nakon  Musaovog  izlaska iz Egipta kada je prvobitno  namjeravao da uđe u Jerusalim. Moguće je da je tako mislio i Ibn Ishak i da su to iskrivili oni koji to  prenose od  njega.  Mi smo  djelimično  o  ovom slučaju  naveli citat Tewrata, koji to potvrđuje. Allah, opet, najbolje zna!

Također je moguće da se ovdje radi o  drugom slučaju  koji se desio  za vrijeme lutanja po  pustinji,  tim prije što  se ovdje spominje brdo  “Husban”,  a ono je daleko od Jerusalema. Moguće je i da se ovdje misli da je bio na putu za Jerusalim, kako izjavljuje Es-Sudejj. Allah, opet, najbolje zna!

U svakom slučaju,  većina je na stanovištu  da je Harun  umro  prije Musaana otprilike dvije godine,  dok  su  još lutali pustinjom.  Musa je,  kao  što  smo  već naveli,  umro  za vrijeme lutanja po  pustinji tražeći od  svoga Gospodara da ga što više približi Jerusalemu, što mu je bilo i udovoljeno.

Izgleda  ipak  da  je  Jošu‘a  ibn  Nun  M  bio  taj  koji  je  Izraelćane  izveo  iz pustinje  i poveo  ih  prema Jerusalemu. Ehli-kitabije i neki historičari navode da
je on sa Izraelćanima prešao rijeku Jordan i došao do Erihona, u to vrijeme do jednog  od  najutvrđenijih  gradova,  sa najvišim građevinama i najvećim brojem stanovnika. Nakon opsade od šest mjeseci, oni su jednog dana uzeli trube i svi u jedan glas izgovorili tekbir, pa se bedem u jednom potezu srušio, nakon čega su  ušli u  grad,  pokupili zatečeni ratni plijen  i pobili dvanaest hiljada ljudi i žena.  Nakon  toga su  ratovali protiv  mnogih  vladara.  Za Jošu‘a se kaže da se borio protiv trideset i jednog šamskog vladara.

Oni zatim navode da se opsada završila u petak iza ikindije, kada je Sunce bilo  na zalasku,  ili je već bilo  zašlo.  Budući da je dolazila subota,  propisani neradni dan u ovo vrijeme, Jošu‘a je rekao Suncu: “Ti imaš svoja naređenja, ali i ja imam svoja! Gospodaru, zaustavi ga!”

Allah, subhanehu ve te'ala, je uslišao njegovu dovu, zaustavio Sunce i naredio Mjesecu da sačeka sa izlaskom,  sve dok  ne završi sa osvajanjem.  Izgleda da je to  bila četrnaesta noć prvog mjeseca. O ovom događaju sa Suncem, govori se i u jednom hadisu kojeg  ćemo  kasnije citirati.  Što  se tiče priče o  Mjesecu,  o  kojoj govore ehli- kitabije, ni to se ne kosi sa hadisom. Prije će biti da je to dodatan podatak, koji ne treba ni potvrđivati, a ni poricati. Međutim, sporno je to što oni navode da se to desilo prilikom osvajanja Erihona. Ispravnije je - a Allah, opet, najbolje zna -da se to  desilo  prilikom osvajanja Jerusalema,  jer je Jerihon  bio  na putu  do glavnog cilja. Allah, opet, najbolje zna!

Imam Ahmed  navodi: “Eswed  ibn  Amir nam je pričao,  da je čuo  od  Ebu Bekra,  on  od  Hišama,  on  od  Ibn  Širina,  a on  od  Ebu  Hurejre,  da je Allahov Poslanik  rekao: - Sunce se nije zaustavilo  ni zbog  koga,  osim zbog  Jošu‘a u noćima dok  je išao  prema Jerusalemu.”1 Ovu  verziju  koja ispunjava uvjete Buharije, navodi jedino Ahmed.

Ovaj hadis je dokaz da je Jošu‘a ibn  Nun  osvojio  Jerusalim a ne Musa,  i da je Sunce zaustavljeno  prilikom osvojenja Jerusalima a ne Erihona,  o  čemu  smo  maloprije govorili.  Iz njega se da zaključiti da je to učinjeno  samo  jednom radi Jošu'a SiSB.  Iz njega se da zaključiti da je hadis u  kome stoji da se Sunce povratilo  da bi Alija ibn  Ebi Talib  klanjao ikindiju  koju  je propustio  jednom prilikom,  kada je Poslanik  spavao  na njegovom krilu  - da‘if.  U njemu  se kaže da je zatražio  od  Allahovog Poslanika da mu  Allah, azze ve džel,  povrati Sunce kako  bi klanjao  ikindiju,  pa se ono povratilo.

Ahmed  ibn  Ebi Salih  el-Misri je taj hadis ocijenio  kao  sahih,  iako  ni po čemu ne spada ni u sahih ni u hasen hadise. Naprotiv sve govori obrnuto, jer ga prenosi jedna nepoznata žena, ehli-kitabijka, čiji život ni iz daleka nije poznat. Allah, opet, najbolje zna!

Imam  Ahmed  navodi:  “Abdurrezzak  nam  je  pričao,  da je  čuo  od  Ma'mera, on  od  Hemama,  a on  od  Ebu  Hurejre,  da je Allahov  Poslanik  rekao: “Jedan od poslanika je krenuo u borbu, pa je rekao svome narodu: - Neka ne ide sa mnom onaj ko je spavao sa ženom i ko očekuje da mu se rodi dijete, niti onaj koje napravio zgradu koju još nije pokrio, niti onaj koje kupio stoku ili deve, pa očekuje da se izjanje ili istele.”

On dalje kaže: “Boreći se kad su klanjali ikindiju, ili otprilike u to vrijeme, približili su  se jednom naselju  pa je spomenuti poslanik  rekao  Suncu: - Ti se krećeš po naređenju, ali ja imam svoja naređenja. Gospodaru moj, zaustavi mi ga malo!” Tako  je Sunce zadržano  dok  mu  Allah  nije dao  pobjedu.  Kada su sakupili ratni plijen,  došla je vatra da spali plijen,  pa joj se plijen  nije dao. Poslanik je rekao: “Neko od vas je ukrao nešto od ratnog plijena, pa neka mi po jedan čovjek iz svakog plemena da zakletvu!” Dok su to činili ruka jednog od njih zalijepila se za njegovu ruku, pa je rekao: “Neko od vašeg plemena je ukrao pa neka mi cijelo pleme da zakletvu!” Pleme je tako i uradilo, pa su se ruke dvojice - ili trojice ljudi zalijepile za njegovu, na što je on rekao: “Kod vas je krađa, vi ste ukrali!”

On  dalje kaže: “Tada su  mu  donijeli jedan  zlatni predmet,  veličine kravlje glave i stavili ga među  ostali plijen  na jednoj uzvisini,  pa je vatra prišla i progutala sve.  Ratni plijen  nije bio  dozvoljen  nikome prije nas,  Allah  ga je nama dozvolio, znajući za našu slabost i lakomost.”

Ovu  verziju  prenosi samo  Muslim.  Sličnu  verziju  prenosi i el-Bezzar od Mubareka ibn  Fudale,  on  od  Ubejdullaha ibn  Se'ida el-Makberija,  on  od  Ebu Hurejre,  a on  od  Poslanika On  zatim kaže: “Tu  verziju  prenosi i Muhammed ibn  Adžlan  od  Se‘ida el-Makberija,  a i Katade od  Se'ida ibn  el-Musejjeba,  on od Ebu Hurejre, a on od Poslanika

Sve u svemu, kada je s njima htio proći kroz kapiju grada, naređeno im je da prođu  ponizno  i pognuti,  zahvaljujući Uzvišenom Allahu  na velikoj pobjedi koju im je bio obećao, a sada ispunio. Prilikom ulaska bilo im je naređeno da izgovaraju riječi hittatun, tj: Oprosti nam grijehe koje smo počinili i što se prije nismo htjeli boriti.

Zato  je Allahov  Poslanik  prilikom ulaska u  Mekku,  ušao  jašući na devi držeći se ponizno,  zahvaljujući i slaveći Allaha,  tako  da je kraj njegove brade dodirivao  sedlo,  jer je,  iz poniznosti prema Uzvišenom Allahu,  bio pogeo  glavu.  S njim je bilo  boraca,  naročito  iz Zelenog  odreda,  kod  kojih  su se samo  oči vidjele.  To  je bio  odred  u  kome je bio  i Allahov  Poslanik s.a.v.s. On se zatim,  ušavši u  Mekku,  okupao  i klanjao  osam rekata Prema većini učenjaka to  je bio  namaz zahvalnosti za podarenu  pobjedu.  Neki kažu  da je to  bio  duha-namaz  i  da  su  ga  klanjali  samo  zato  što  je  to  bilo  u  vrijeme duha-namaza.

Izraelćani su postupili suprotno i nisu se pokorili naređenju; na kapiju grada ušli su  natraške izgovarajući “habbetun  fi ša‘retin” (zrno  u  dlakama)! a po drugoj verziji: hintatun  fi ša'retin” (pšenica u  dlakama)! Sve u  svemu  iskrivili su  zapovijed  i ismijavali se onom što  im je bilo  naređeno.  Uzvišeni o  tome govori u  poglavlju  El-A‘raf,  koje je objavljeno  u  Mekki: *A kada  im je bilo rečeno: “Nastanite se u ovom gradu i jedite odakle hoćete i recite: “Oprosti!" (hittatun) a  na  kapiju  uđite glava  pognutih  - oprostićemo  vam grijehe vaše,  a onima  koji čine dobra  djela“- *onda  su  oni koji su  bili nepravedni zamijenili drugom riječ koja  im je bila rečena, i Mi smo na one koji su bili nepravedni s neba kaznu spustili, zato što nisu poslušali. ” (El-Bekare, 58.-59.)

Es-Sewri prenosi od El-A‘meša, on od el-Minhala ibn Amra, a on od Se‘ida ibn  Džubejra,  da je Ibn  Abbas riječi: a  na  kapiju  pognutih  glava  uđite protumačio: “uđite pognuti kroz mala vrata.”

To navode i El-Hakim, Ibn Džerir i Ibn Ebi Hatim. El-Awfi to također navodi od  Ibn  Abbasa,  a Es-Sewri od  Ibn  Ishaka,  a on  od  El-Berra’a.  Mudžahid,  Es- Sudejj i Ed-Dahhak kažu: “Ovdje se misli na Kapiju oprosta u Jerusalimu.”

Ibn Mes'ud kaže: “Oni su ušli uzdignutih glava, suprotno onome kako im je bilo  naređeno.” To  se ne kosi sa riječima Ibn  Abbasa da su  ušli pužući natraške, kako stoji u hadisu koga ćemo kasnije navesti. Dakle, ušli su pužući, ali uzdignutih glava.

Slovo  “waw” u  riječima Uzvišenog: we kulu  hittatun nije veznik,  nego označava stanje,  pa te riječi znače: pognutih  glava uđite,  izgovarajući riječ: “Oprost!” Ibn  Abbas,  Ata’,  El-Hasan,  Katade i Er-Rebi‘a kažu  da im je ovim naređeno da traže oprost.

Buharija navodi: “Muhammed  nam je pričao: da je čuo  Abdurrahmana ibn Mehdija,  da prenosi od  Ibn  el-Mubareka,  on  od  Ma‘mera,  on  od  Hemama ibn Munebbiha,  a on  od  Ebu  Hurejre,  da je Poslanik  rekao: “Izraelćanima je rečeno: Na  kapiju  pognutih  glava  uđite i recite: "Oprosti!” - oprostićemo vam grijehe vaše - pa su  to  iskrivili i ušli pužući natraške i govoreći: “Zrno  u dlakama!”1

Ovaj hadis djelimično navodi i Nesaija od Ibn el-Mubareka, a u cijelosti ga prenosi od  Muhammeda ibn  Ismaila ibn  Ibrahima,  a on  od  Ibn  Mehdija (mewkuf) itd., s tim što ga navodi kao riječi Ebu Hurejre.

Abdurrezzak  kaže: “Ma'mer nam je pričao,  da je čuo  od  Hemama ibn Munebbiha,  a on  od  Ebu  Hurejre,  da je rekao  Allahov  Poslanik, salallahu alejhi ve sellem:  “Allah  je Izraelćanima naredio: Na  kapiju  pognutih  glava  uđite i recite: "Oprosti!" - oprostićemo  vam grijehe vaše. Ali su  to  iskrivili i kroz kapiju  ušli pužući natraške govoreći: “Zrno  u  dlakama!” Ovu  verziju  od  Abdurrezzaka navode Buharija, Muslim i Tirmizija, a Tirmizija joj daje ocjenu: hasen-sahih.

Muhammed  ibn  Ishak  kaže: “Kako  mije pričao  Salih  ibn  Kejsan  od  Saliha, oslobođenog  roba et-Tew’eme,  on  od  Ebu  Hurejre i još jednog  pouzdanog čovjeka,  a oni od  Ibn  Abbasa,  da je Allahov  Poslanik  rekao  da su  oni iskrivili riječi: Pa su na kapiju kroz koju im je bilo naređeno da uđu pognutih glava, ušli pužući natraške govoreći: “Pšenica u dlačicama.”

Esbat prenosi od  es-Sudejja,  on  od  Murrea,  a on  od  Ibn  Mes‘uda,  da je u pogledu riječi: Onda su oni koji su bili nepravedni zamijenili drugom riječ koja im je bila rečena, rekao: “Oni su izgovorili: “heta sekana ezme mezja”, što na arapskom znači: “U crvenom probušenom zmu pšenice je crna dlaka.” 

Uzvišeni   Allah   ih   je   zbog   te   neposlušnosti   kaznio   opasnom   bolešću   - kugom, kako stoji u Buharijinom Sahihu i Muslimovom Sahihu.

U hadisu  koga prenosi ez-Zuhri,  a on  od  Amira ibn  Sa‘da,  kao  i u  hadisu koga prenosi od  Malika,  a on  od  Muhammeda ibn  el-Munkedira i Salima Ebu en-Nadra,  oni od  Amira ibn  Sa'da,  a on  od  Usame ibn  Zejda,  da je Allahov Poslanik , salallahu alejhi ve sellem,   rekao: “Ova bol - ili bolest - je kazna (ridžz) kojom su  kažnjeni neki narodi prije vas.”

Nesaija i Ibn Ebi Hatim navode - a ovo je verzija Ibn Ebi Hatima - od Es- Sewrije,  on  od  Hubejba ibn  Ebi Sabita,  on  od  Ibrahima ibn  Sa‘da ibn  Ebi Wekkasa, a on od svoga oca, on od Usame ibn Zejda i Huzejme ibn Sabita, da je Allahov  Poslanik  rekao: “Kuga je kazna (ridžz) kojom su  kažnjeni narodi prije vas.”

Ed-Dahhak  kaže,  da je Ibn  Abbas rekao: “Ridžz znači kazna.” Tako kažu i Mudžahid,  Ebu  Malik,  Es-Sudejj,  El-Hasan  i Katade.  Ebu  el-Alijje kaže: “To znači srdžba.” Eš-Ša‘bi kaže: “Ridžz je ili kuga ili hladnoća.” Se‘id  ibn Džubejr kaže: “To znači kuga.”

Osvojivši Jerusalim Izraelćani su  se nastanili u  njemu  zajedno  sa Božijim Poslanikom Jošu‘om, koji im je sudio prema Allahovoj knjizi Tewratu, sve dok ga Allah  nije uzeo  Sebi,  u  sto  dvadeset sedmoj godini života.  Dakle,  nakon Musaa on je živio još dvadeset sedam godina.

