Kao što smo već naveli, Ibrahim, alejhi selam, je imao više sinova od kojih su najpoznatija dvojica velikih poslanika i vjerovjesnika. Stariji i poznatiji od njih je Ismail, kojeg je Uzvišeni Allah dao Ibrahimu a.s. kao prvo dijete sa Hadžerom, koja je bila Egipćanka i Koptkinja. Ismail je zapravo, onaj sin koji je trebao biti žrtvovan.

A ko kaže da je Ishak žrtvovani, to je preuzeo od jevrejskih prenosilaca, koji su Tewrat i Indžil izmijenili, iskrivili i prepravili, i koji tvrde suprotno svojoj prvobitnoj objavi. Ibrahimu je naređeno da zakolje “svog prvorođenog", a po drugoj verziji: “sina jedinca“. Kako god se uzme, radi se o Ismailu, shodno dokazima. U njihovoj knjizi se navodi da je Ismail rođen kada je Ibrahimu bilo osamdeset šest godina, a Ishak kada mu je bilo više od sto godina. Dakle, Ismail je, u svakom slučaju, njegov “prvorođeni sin jedinak“ i formalno, a i po značenju.

Formalno zato što je bio njegovo jedino dijete više od trinaest godina, a po značenju, jer su sa njim otac i majka mu Hadžera učinili hidžru, a prema predaji, on je tada bio malo dojenče. Ibrahim ih je ostavio u podnožju brda Faran, koja okružuju Mekku. Tamo ih je ostavio sa vrlo malo hrane i vode, uzdajući se i oslanjajući na Allaha. On ih je obasuo Svojom pažnjom i brigom. Divan li je On zaštitnik, pomagač, staratelj i skrbnik! 

Dakle, Ismail je sin jedinak i formalno i suštinski. Ali, gdje je taj koji će proniknuti u ovu tajnu i shvatiti je? Međutim, pravo značenje može shvatiti i dokučiti samo onaj ko dobro pazi i ko je darovit! 

Hvaleći Ismaila Uzvišeni Allah opisuje ga kao blagog i strpljivog. Zatim kaže da je ispunjavao obećanja, da je pazio na namaz i da ga je svojoj porodici naređivao kako bi ih spasio od kazne. Uzvišeni, također, kaže da je on pozivao da se obožava samo Gospodar svih gospodara, Tako On veli: *Mi smo ga obradovali dječakom blage naravi. *I kada on odraste toliko da mu u poslu poče pomagati, on reče: “Sinko moj, u snu sam vidio da trebam da te zakoljem, pa šta ti misliš? " “Oče“, reče on, “uradi onako kako ti se naređuje; vidjet ćeš, ako Bog da, da ću biti strpljiv." (Es-Saffat, 101.-102.) Tako se on povinovao očevom pozivu i obećao mu da će biti strpljiv, što je, zaista i ispunio i bio strpljiv. 

Uzvišeni Allah kaže: *I spomeni u Knjizi Ismaila! On je ispunjavao dato obećanje i bio poslanik, vjerovjesnik. *Svojoj porodici je naređivao da obavljaju namaz i daju zekat, i njegov Gospodar je bio zadovoljan njime. (Merjem, 54.-55.)

On zatim kaže: *I sjeti se robova Naših Ibrahima i Ishaka i Ja‘kuba, sve u vjeri čvrstih i dalekovidnih. Mi ih posebno obdarismo vrlinom jednom: da im je uvijek bio na umu onaj svijet; i oni su, zaista, u Nas od onih odabranih dobrih ljudi. I sjeti se Ismaila i Eljese‘a i Zulkifla, svi su oni bili dobri. (Sad, 45.-48.)

Uzvišeni, također, veli: *I Ismailu, i Idrisu, i Zulkiflu, a svi su oni bili strpljivi. I obasušmo ih milošću Našom, oni doista bijahu dobri.

On, također, veli: Mi objavljujemo tebi kao što smo objavljivali Nuhu i vjerovjesnicima poslije njega, a objavljivali smo i Ibrahimu, i Ismailu, i Ishaku, i Jakubu i unucima, i Isau, i Ejjubu, i Junusu, i Harunu, i Sulejmanu, a Davudu smo dali Zebur -. (En-Nisa, 163.)

Uzvišeni Allah kaže:“ Recite: "Mi vjerujemo u Allaha i u ono što se objavljuje nama, i u ono što je objavljeno Ibrahimu, i Ismailu, i Ishaku, i Jakubu, i unucima, i u ono što je dato Musau i Isau, i u ono što je dato vjerovjesnicima od Gospodara njihova; mi ne pravimo nikakve razlike među njima, i mi se samo Njemu pokoravamo."

U istoj suri, u ajetu sličnom ovom, Uzvišeni kaže: Ili vi govorite: „I Ibrahim, i Ismail, i Ishak, i Jakub i potomci su bili jevreji ili kršćani? " Reci: Znate li bolje vi ili Allah?" (El-Bekare, 140.)


Dakle, Allah dž.š. ga spominje po svim najljepšim osobinama. On ga je učinio svojim poslanikom i vjerovjesnikom, pobio sve neistine koje mu pripisuju neznalice, i naredio Svojim robovima - vjernicima - da vjeruju u ono što mu je objavljeno.

Poznavaoci rodoslova i historije kažu da je on prvi koji je jahao konje, da su do tada bili divlji, pa ih je on pripitomio i jahao. Se“id ibn Jahja el-Emewi u svome opisu vojnih pohoda kaže: “Pričao nam je jedan starac iz plemena Kurejš, da je pričao Abdulmelik ibn Abdulaziz, da je čuo od Abdullaha ibn Omera, da je Allahov Poslanik, salallahu alejhi ve sellem, rekao: “Uzimajte konje i nasljeđujte ih, jer su oni nasljeđe vašeg pretka Ismaila.“

Današnji čistokrvni arapski konji su bili divlji pa je on Allaha zamolio da postanu onakvi kakvi su, pa su postali. On je prvi koji je govorio čistim, tečnim arapskim jezikom. 

Naučio ga je od Arapa, beduina, koji su se nastanili kod njih u Mekki, tj. od plemena Džurhum i Amalik, kao i od Jemenaca, drevnih arapskih plemena prije Ibrahima a.s.

El-Emewi kaže:“ “Pričao mi je Ali ibn Mugire, da mu je pričao Ebu Ubejde, da je čuo od Ibn Malika, on od Muhammeda ibn Alije ibn el-Husejna, a on od svojih predaka, da je Poslanik, salallahu alejhi ve sellem, rekao: “Prvi ko je progovorio čistim arapskim jezikom bio je Ismail, kada je imao četrnaest godina", pa mu je Junus rekao: “Istinu si rekao, Ebu Sejjare, to isto mi je pričao i Ebu Džurej.

Ranije smo rekli da se on, kada je odrastao, oženio jednom Amalićankom i da mu je otac naredio da je pust, pa je to i učinio. El-Emewi kaže da je to bila Ammara bint Sa'd ib Usame ibn Ukajl el-Amaliki. Zatim se oženio drugom, za koju mu je otac rekao da nastavi s njim živjeti, pa je tako i postupio. To je bila Sejjida bint Mudad ibn Amre l-Džurhumi. Neki kažu da mu je to bila treća žena. Ona mu je rodila dvanaest sinova, a Muhammed ibn Ishak ih nabraja: Nabit, Kajzer, Azbel, Majša, Masma, Maš, Dusa, Arar, Jetur, Nabiš, Tema i Kezma. Ovako ih navode ehli-kitabije u svojoj knjizi i kažu da su oni bili. dvanaest odabranih knezova, što je već navedeno. Međutim, oni su u svome tumačenju iznijeli neistinu.

Ismail a.s. je bio poslanik stanovnicima tog i susjednih mjesta, tj Džurhumu, Amalićanima i Jemencima. Kada mu je došao smrtni čas, ostavio je oporuku bratu Ishaku, bratiću Ajsu ibn Ishaku i njegovoj ženi Nesimi. Od nje. su se poslije izrodili Bizantinci, koji se zovu i Benu Asfer, zbog žutila kojeg je. imao El-Ajs. Po jednima od nje i El-Ajsa rodio se El-Junan od koga vode: porijeklo Grci. Drugi, pak, kažu da oni vode porijeklo od Ajsovog sina Ešbana,. a Ibn Džerir se po tom pitanju nije opredijelio. Allahov poslanik Ismail je: pokopan u prostoru El-Hidžr (kod Ka'be), a umro je u sto trideset sedmoj godini života. 

Od Omera ibn Abdulaziza se prenosi da je rekao: “Ismail, alejhi selam, se svome Gospodaru požalio na mekkansku vrućinu, pa mu je On objavio: “Ja ću ti otvoriti džennetska vrata na mjestu gdje ćeš biti ukopan, pa će te dah Dženneta hladiti do Kijametskog dana. Svi Arapi iz Hidžaza vode porijeklo od Ismailovih sinova, Nebitn“ i Kajzera.
