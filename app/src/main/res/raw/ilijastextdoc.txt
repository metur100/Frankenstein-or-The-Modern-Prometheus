U poglavlju  Es-Saffat,  nakon  kazivanja o  Musau  i Harunu,  Uzvišeni Allah  kaže: I Ilijas je bio  poslanik.  Kada  on  reče narodu  svome: “Zar se ne bojite?  Što  se Ba ’lu  molite,  a  najljepšeg  Stvoritelja ostavljate, Allaha, Gospodara svoga i Gospodara vaših predaka drevnih?"

Oni ga lašcem nazvaše i zato će, sigurno, u vatru svi biti bačeni, samo neće oni Allahovi robovi koji su  Mu  bili odani.  I sačuvasmo  mu  spomen  u  naraštajima kasnijim.  Neka  je u  miru  Ilijas.  Eto  tako  Mi nagrađujemo  one koji dobra  djela čine, a on je bio rob Naš, vjernik. (Es-Saffat, 123.-132.)

Poznavaoci rodoslova kažu  da je on  Ilijas en-Nešebi,  kaže se i da je on Ilijas ibn  Jasin  ibn  Fenhas ibn  el-Ajzar ibn  Harun.  Ima mišljenja da je on  Ilijas ibn  el-Azir ibn  el-Ajzar ibn  Harun  ibn  ‘Imran.  Dalje se kaže da je bio  poslan stanovnicima Balbeka,  zapadno  od  Damaska.  Pozivao  je da se obožava Uzvišeni Allah  i da se napusti obožavanje kipa zvanog  Ba‘l.  Po  drugima,  to  je bila jedna žena sa tim imenom. Allah, azze ve džel, najbolje zna.

Prvo mišljenje je ispravnije, jer im je rekao: “Zar se ne bojite? Što se Ba ‘lu molite, a najljepšeg Stvoritelja ostavljate, Allaha, Gospodara svoga i Gospodara vaših predaka drevnih.“

Međutim, oni su ga u laž utjerivali, prkosili mu i htjeli ga ubiti. Kaže se da je zato  od  njih  pobjegao  i nestao.  Ebu  Jakub  el-Ezre’i prenosi od  Jezida ibn Abdussameda,  da je Hišam ibn  Ammar rekao: “Čuo  sam od  jednog  čovjeka da je Ka‘b  el-Ahbar rekao: “Ilijas se od  vladara svoga naroda sklonio  u  jednu pećinu i tamo proveo deset godina, sve dok Allah, azze ve džel, nije dao da vladar umre i na njegov  prijesto  dođe drugi,  kome je došao  Ilijas i pozvao  ga u  Islam.  Veliki broj vladarevih  podanika,  izuzimajući desetak  hiljada,  primilo  je Islam,  pa je naredio da se svi do posljednjeg pobiju.” 

Ibn  Ebi ed-Dunja navodi: “Ebu  Muhammed  el-Kasim ibn  Hašim nam je pričao,  da je čuo  od  Omera ibn  Se‘ida ed-Dimiškija,  a on  od  Se‘ida ibn Abdulaziza,  da je jedan  od  učenih  ljudi Damaska rekao: “Ilijas je,  bježeći od  svoga naroda,  u  jednoj pećini u  planini proveo  dvadeset noći - ili je rekao: četrdeset noći - gdje su mu gavranovi donosili hranu.”

Muhammed  ibn  Sa‘d,  El-Wakidijev  pisar,  navodi: “Hišam ibn  Muhammed ibn  es-Saib  el-Kelbi nam je pričao,  daje njegov  otac rekao: “Prvi vjerovjesnik koji je poslan bio je Idris. Zatim su bili: Nuh, Ibrahim, Ismail, Ishak, Jakub, Jusuf,  Lut,  Hud,  Salih,  Šuajb,  Musa i Harun  - ‘Imranovi sinovi,  i Ilijas en- Nešebi ibn  el-Azir ibn  Harun  ibn  ‘Imran  ibn  Kahis ibn  Lawi ibn  Jakub  ibn Ishak ibn Ibrahim 8S3.” Međutim, redoslijed koga on navodi je sporan.

Mekhul  preko  Ka‘ba  navodi:  “Četvorica  vjerovjesnika  su  još  živi.  Dvojica su pod zemljom: Ilijas i Hidr, a dvojica na nebu: Idris i Isa.

Mi smo  ranije naveli da neki kažu  da se Ilijas i Hidr svake godine u ramazanu  sastaju  u  Jerusalemu  i da svake godine obave hadždž,  napiju  se Zemzema i da im je to dovoljno do sljedeće godine. Također smo naveli i hadis u kome stoji da se oni svake godine sastaju na Arefatu. Pojasnili smo da ništa od toga nije vjerodostojno i da sve ide u prilog mišljenju da su i Hidr i Ilijas ffežH umrli.

Wehb  ibn  Munebbih  i još neki navode da je Ilijas,  kada ga njegov  narod nije htio  prestati ugoniti u  laž i maltretirati,  zamolio  Uzvišenog  Allaha da ga uzme Sebi, pa mu je došla životinja boje vatre koju je uzjahao. Allah, azze ve džel, mu je dao krila,  obavio  ga svjetlom i oduzeo  mu  želju  za hranom i pićem,  pa je postao nebesko-zemaljski čovjek-melek,  ostavljajući oporuku  El-Jese‘u  ibn  Uhtubu. Tačnost ovog je sporna. Prije će biti daje to israilijjat, koji se ne može tek tako prihvatiti ali ni proglasiti lažnim. Na prvi pogled izgleda da nije vjerodostojan. Uzvišeni Allah, opet, najbolje zna.

Hafiz Ebu  Bekr el-Bejheki navodi: “Ebu  Abdullah  el-Hafiz nam je pričao, da je čuo  od  Ebu  el-Abbasa Ahmeda ibn  Se‘ida el-Ma‘danija el-Buharije,  on od  Abdullaha ibn  Mahmuda,  on  od  Abdana ibn  Sinana,  on  od  Ahmeda ibn Abdullaha el-Berkija, on od Jezida ibn Jezida el-Belewija, on od Ebu Ishaka el- Fizarija,  on  od  el-Ewzaije,  a on  od  Mekhula,  da je Enes ibn  Malik  pričao: “Jednom prilikom smo  putovali sa Allahovim Poslanikom, salallahu alejhi ve sellem, pa smo  odsjeli u nekom mjestu,  gdje smo  u  dolini zatekli nekog  čovjeka kako  moli: - Gospodaru,  daj da budem sljedbenik  Muhammeda jer će njima biti ukazana milost, oprošteni grijesi i primljeno pokajanje.” Enes dalje kaže: “Približio sam se i ugledao čovjeka višeg od tri stotine lakata. Upitao me ko sam, pa sam mu odgovorio: “Ja sam Enes ibn  Malik,  sluga Allahovog  Poslanika. Zatim me upitao gdje je on, pa sam mu rekao: “Tu je blizu, čuje tvoje riječi.” On je na to rekao: “Idi do  njega i prenesi mu  od  mene selam,  rekavši: “Tvoj brat Ilijas ti šalje selam.” Otišao  sam do  Poslanika i ispričao  mu  to,  pa je Poslanik  otišao do  njega,  nazvao  mu  selam i zagrlio  ga.  Zatim su  sjeli i počeli razgovarati. Ilijas mu  je rekao: “Allahov  Poslaniče,  ja samo  jednom godišnje jedem,  na današnji dan,  pa sjedi da zajedno  jedemo!” Enes dalje nastavlja: “Zatim se spustila sofra sa neba sa bijelim hljebom, ribom i celerom. Njih dvojica su jeli; dadoše i meni da nešto pojedem, pa smo klanjali ikindiju. Zatim ga je Poslanik ispratio, a ja sam ga gledao kako se na oblaku diže prema nebu.”'

U  vezi  s  ovim  hadisom,  ponovićemo  ono  što  je  sam  Bejhekija  o  njemu rekao: “Ovo je bez sumnje slab hadis.” (da‘if)

Začuđujuće je da ga El-Hakim Ebu  Abdullah  en-Nejsaburi navodi u  djelu el-Mustedreku kao  sahih,  pa to  treba ispraviti.  To  je apokrifan  hadis i ni po čemu; ni po  tekstu,  ni značenju  nije vjerodostojan,  tim prije što  smo  ranije citirali hadis koji se nalazi i u  Buharijinom i Muslimovom Sahihu, u  kome je Allahov  Poslanik, salallahu alejhi ve sellem,  rekao: “Allah  je stvorio  Adema šezdeset lakata visokog... Ljudi su od tada, sve do danas, niži rastom.”

Osim  toga  u  ovom  hadisu  stoji  da  Ilijas  nije  prišao  Allahovom  Poslaniku nego  je  on  njemu.  Ni  to  nije  ispravno,  jer  bi  bilo  preče  da  Ilijas  požuri  prema posljednjem  Allahovom  Poslaniku,  a  ne  obrnuto.  U  ovom  hadisu  dalje  stoji  da on jede samo jednom godišnje, a ranije je od Wehba navedeno da mu je Allah, subhanehu ve te'ala, oduzeo  želju  za hranom i pićem.  Također je navedeno  da on  svake godine jedanput pije vodu  Zemzem i da mu  je to  dovoljno  do  sljedeće godine.  Dakle, sve su to nepodudame, lažne verzije od kojih nijedna nije vjerodostojna.

Ovaj hadis sa nešto drugačijim senedom navodi i Ibn Asakir, ali priznaje da je slab. Ovo začuđuje, jer kako bi mogao reći nešto protiv hadisa koga on sam navodi preko  Husejna ibn  Arefe.  Ovaj ga prenosi od  Hani'a ibn  el-Hasana,  on od  Bekijjeta,  on  od  El-Ewzaija,  on  od  Mekhula,  on  od  Wasile a on  od  Ibn  el- Eska‘a. Ova verzija je slična prethodnoj, samo je nešto duža.

U njoj se npr.  kaže da se to  desilo  za vrijeme pohoda na Tebuk  i da je Allahov  Poslanik, salallahu alejhi ve sellem,  do  njega poslao  Enesa ibn  Malika i Huzejfu  ibn  el-Jemana, pa su rekli: “Ilijas je bio viši od nas za dva ili tri lakta. Navodno se pravdao da ne može doći jer bi mu se deve razbježale.”

U njoj dalje stoji da su  Allahov  Poslanik  i Ilijas,  kada su  se sreli,  jeli džennetsku  hranu.  Ilijas je tada rekao: “Svaki četrdeseti dan  dobijem obrok.  Na sofri je: hljeb, šipak, grožđe, banane, hurme i razno povrće, osim prase.”

U spomenutoj verziji dalje stoji da ga je Allahov  Poslanik, salallahu alejhi ve sellem,  upitao  za Hidra, pa mu je rekao: “Sreo sam ga na početku godine, pa mi je rekao: - Ti ćeš ga sresti prije nego ja, pa ga od mene poselami.”

Ovo ukazuje na to da se Hidr i Ilijas, pod pretpostavkom da su bili živi i da je ovaj hadis ispravan,  sa Poslanikom nisu  sreli prije devete godine po  Hidžri. Međutim, to je po Islamu nemoguće, pa se vjeruje da je i ovo izmišljeno.

Ibn  Asakir u  više verzija navodi ljude koji su  se sastajali sa Ilijasom. Međutim,  nijedna od  njih  nije prihvatljiva što  zbog  slabog  seneda,  što  zbog neznanja onoga kome se ona pripisuje.

Sa najmanje nepoznanica je ona koju  prenosi Ebu  Bekr ibn  Ebu  ed-Dunja,u kojoj kaže da mu je pričao Bišr ibn Muaz, njemu Hammad ibn Wekid, a njemu Sabit: “Jednom prilikom smo bili sa Mus‘abom ibn ez-Zubejrom u blizini Kufe, pa sam ušao  u  nekakvu  bašču  da klanjam dva rekata namaza.  Počeo  sam učiti: Ha Mim. Knjigu objavljuje Allah, Silni i Sveznajući, Koji prašta grijehe i prima pokajanje, Koji žestoko kažnjava i obilno nagrađuje. ’’ (El-Mu’min, 1.-3.)

U tom momentu  iza sebe sam vidio  čovjeka na cmo-bijeloj mazgi,  sa jemenskom odjećom na sebi.  Čovjek  mi je rekao: “Kada proučiš: koji prašta grijehe, reci: O Ti Koji primaš pokajanje,  primi i moje,  a kad  proučiš: Koji žestoko kažnjava, onda reci: “O Ti Koji žestoko kažnjavaš, nemoj me kazniti!”, a kada proučiš: i obilno  nagrađuje onda reci: O Ti Koji obilno  nagrađuješ, nagradi me Svojom milošću!” Tada sam se okrenuo ali nikoga nisam vidio, pa sam izašao i upitao: “Je li prošao pored vas jedan čovjek na cmo-bijeloj mazgi u  jemenskoj odjeći?” “Niko  pored  nas nije prošao!”,  odgovorili su.  Tada su zaključili da bi to mogao biti samo Ilijas.”

Riječi Uzvišenog: Oni ga lašcem nazvaše i zato će, sigurno, u vatru svi biti bačeni, tj. znače da će biti izloženi kazni, bilo na obadva svijeta, bilo samo na Ahiretu.

Učenjaci,  prije svega mufessiri,  kažu  da je prvi stav  ispravniji.  Pod  riječima Uzvišenog: samo  neće oni Allahovi robovi koji su  Mu  bili odani - misli se na one koji su  vjerovali,  a pod  riječima: I sačuvasmo  mu  spomen  u  naraštajima kasnijim - misli se da će se samo lijepim spominjati poslije odlaska.

Zato Uzvišeni na kraju kaže: Neka je u miru Ilijas (Iljasin)l Što se tiče ovog “in” na kraju riječi, Arapi imaju običaj harf “n” dodavati ili mijenjati sa drugim harfom u  mnogim imenima.  Tako  npr.  znaju  reći: “Ismain” umjesto  “Ismail” i “Israin” umjesto “Israil” i “Iljasin” umjesto “Iljas”. Po jednom kiraetu, ovo se čita: Selamun ala Ali ja sin, tj: “Neka je mir među Muhammedovim sljedbenicima!” Ibn Mes'ud i još neki to čitaju: Selamun ala Idrasin.

Ishak  od  Ubejde ibn  Rebi‘a,  a on  od  Ibn  Mes‘uda prenosi da je Ilijas zapravo  Idris.  Tog  stava su  i Ed-Dahhak  ibn  Muzahim,  Katade i Muhammed ibn  Ishak.  Međutim,  iz ranije navedenog  se vidi da je ispravno  da su  to  dvije različite osobe. Allah, azze ve džel, opet, najbolje zna!
