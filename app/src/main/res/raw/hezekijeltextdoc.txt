Uzvišeni Allah kaže: Zar nisi čuo o onima koji su iz straha od smrti, iz zemlje svoje pobjegli - a bijaše ih na hiljade. Allah im je rekao: "Pomrite!”, a poslije ih je oživio. Allah je, zaista dobar prema ljudima, ali većina ljudi ne zahvaljuje! (El-Bekare, 243.)

Muhammed  ibn  Ishak  prenosi od  Wehba ibn  Munebbiha,  da je Kalib  ibn Jofna,  kada je nakon  Jošu‘a umirao,  za svog  nasljednika među  Izraelćanima odredio  Hezekijela ibn  Buzija ibn  el-Adžuza,  a to  je,  kako  je do  nas doprlo, onaj što je činio dovu ljudima koje Allah, subhanehu ve te'ala, spominje u Kur’anu.

Zar nisi čuo o onima koji su iz straha od smrti, iz zemlje svoje pobjegli - a bijaše ih na hiljade. Ibn Ishak kaže: “Pobjegli su od kuge i sklonili se na jednoj uzvišici gdje im je Allah  naredio  da pomru,  pa su  svi do  jednog  pomrli. Životinje nisu  prilazile njihovim tijelima.  Nakon  dugo  vremena pored  njih  je naišao Hezekijel, alejhi selam, zastao i zamislio se nad njima. Iznenada je čuo glas: “Bi li volio  da vidiš kako  ih  Allah  oživljava?" Odgovorio  je da bi,  pa mu  je naređeno  da pozove kosti da se oblože mesom i da se živci međusobno  spoje. To  je po  Allahovom naređenju  i uradio,  pa su  se ljudi uspravili,  svi složno izgovarajući tekbir.”

Esbat prenosi od  Es-Sudejja,  on  od  Ebu  Malika,  on  od  Ebu  Saliha,  on  od Ibn  Abbasa,  a Murre od  ibn  Mes'uda i od  još nekih  ashaba,  da su  u  pogledu riječi Uzvišenog: Zar nisi čuo o onima koji su iz straha od smrti, iz zemlje svoje pobjegli - a bijaše ih na hiljade. Allah im je rekao: "Pomritel”, a poslije ih je oživio rekli: “Jedno  naselje prema Wasiti,  po  imenu  Dawwurdan,  zadesila je kuga,  pa je većina njegovog  stanovništva pobjegla i nastanila se van  grada. Većina onih koji su ostali u naselju su pomrli, a ostali su ostali živi, tako da ih sve ukupno  nije puno  pomrlo.  Kada je kuga prošla,  u  naselje su  se vratili oni koji su bili pobjegli, pa su im oni koji su bili ostali, rekli: “Ovi su bili odlučniji od nas! Da smo i mi postupili kao oni, svi bismo preživjeli. Zato ćemo, ako se kuga ponovo  pojavi,  i mi izaći s njima!” Kada se ona ponovo  pojavila,  svi su pobjegli, a bilo ih je trideset i nekoliko hiljada i nastanili se u jednoj prostranoj dolini.  Jedan  melek  s vrha,  a drugi sa dna doline povikaše: “Pomrite!”,  pa su pomrli i tijela su  im tu  ostala sve dok  pored  njih  nije naišao  vjerovjesnik  po imenu  Hezekijel,  koji je,  kad  ih  je ugledao,  zastao  i zamislio  se nad  njima, skupljajući usne i savijajući prste.  Allah  mu  je u  tom momentu  objavio: “Bi li da ti pokažem kako  ih  oživljavam?” “Bih”,  odgovorio  je.  Zapravo,  on  je upravo  bio  razmišljao  kako  je Allah  moćan  nad  njima.  Zatim mu  je rečeno: “Pozovi ih!”, pa je povikao: “O kosti, Allah vam naređuje da se sastavite.” Na to su se kosti počele sastavljati dok nije došla svaka na svoje mjesto i formirale kosture. Zatim mu Allah naredi da poviče: “O kosti, Allah vam naređuje da se obložite mesom.” Na to su se one zaodjele u meso i odjeću u kojoj su pomrli, a po  tijelima je kružila krv.  Zatim mu  je ponovo  rečeno  da ih  zovne,  pa ih  je pozvao: “O tijela, Allah vam naređuje da ustanete!”, pa su se uspravila.”

Esbat kaže: “Mensur prenosi od  Mudžahida da su  tijela kada su  oživljena, rekla: - Slava i hvala pripada samo  Tebi,  Gospodaru.  Nema boga osim Tebe! Zatim su  se proživljeni vratili svojim sunarodnjacima svjesni da su  bili umrli. Na licima im je bila mrtvačka boja.  Svaka odjeća koju  bi obukli,  brzo  bi se habala.  Tako  je bilo  sve dok  nisu  pomrli,  kada im je za to  došao  određeni rok.”

Od  Ibn  Abbasa se u  jednoj predaji prenosi da ih  je bilo  četiri,  a u  drugoj osam hiljada.  Od  Ebu  Saliha se prenosi da ih  je bilo  devet hiljada,  dok  se u trećoj predaji od Ibn Abbasa kaže da ih je bilo četrdeset hiljada.

Od Se‘ida ibn Abdulaziza se prenosi da su oni bili stanovnici Ezreata.

Ibn  Džurejdž navodi da je Ata‘ rekao: “Ovo  je samo  jasan  primjer.” Tj. jasan  primjer iz koga se izvodi da se od  sudbine ne može pobjeći.  Međutim, stav većine učenjaka je da se ovo ipak desilo što je i ispravnije.

Buharija,  Muslim i Imami Ahmed  navode od  Ez-Zuhrije,  on  od Abdulhamida ibn  Abdurrahmana ibn  Zejda ibn  el-Hattaba,  on  od  Abdullaha ibn el-Harisa ibn Newfela, a on od Abdullaha ibn Abbasa, da je Omer ibn el- Hattab  jednom krenuo  prema Šamu,  pa kada je došao  do  Serga,  sreo  se sa emirima (komandantima) vojske,  Ebu  Ubejdetom ibn  el-Džerrahom i njegovim drugovima, pa su ga obavijestili da se kuga pojavila u Šamu.

Zatim se citira njegov  razgovor sa muhadžirima i ensarijama i njihovo neslaganje o kugi. Zatim je Omeru prišao Abdurrahman ibn Awf, koji je zauzet nekim poslom zakasnio,  pa mu  rekao: “I ja o  tome nešto  znam.  Čuo  sam Allahovog  Poslanika, salallahu alejhi ve sellem, da je rekao: - Ako  se (kuga) pojavi u  vašem mjestu, nemojte ga, ako ste se u njemu zatekli, napuštati i bježati, a ako čujete da se udrugom mjestu  pojavila,  nemojte tamo  ići” Omer se tada zahvalio  Allahu  i otišao.

Imam Ahmed  navodi: “Hadždžadž i Jezid  el-Mufti su  nam pričali,  da su čuli od Ibn Ebi Zi‘ba, on od Ez-Zuhrije, on od Salima, a on od Abdullaha ibn Amira ibn  Rebi‘a,  da je Abdurrahman  ibn  Awf ispričao  Omeru,  dok  je bio  u Šamu,  daje Poslanik  rekao: “Ovom bolešću  su  već kažnjavani narodi prije vas.  Zato  kada čujete da se pojavila u  nekom mjestu,  ne idite u  njega,  a ako čujete da se pojavila u mjestu u kome ste vi, nemojte iz njega izlaziti i bježati.” On zatim kaže: “Na to se Omer vratio iz Šama.” Hadis sličan ovom navode i Buharija i Muslim od Malika, a on od Ez-Zuhrije.

Ibn  Ishak  kaže: “Ne zna se koliko  je Hezekijel živio  među  Izraelćanima. Kada je Hezekijel umro,  Izraelćani su  zaboravili na zavjet dat Allahu,  pa su počeli činiti velike grijehe,  između  ostalog  i obožavati kipove.  Jedan  od kipova,  koje su  obožavali,  bio  je kip  “Ba‘l”.  Zatim im je Allah, subhanehu ve te'ala, poslao  Ilijasa ibn Jasina ibn Fenhasa ibn el-Ajzara ibn Haruna ibn ‘Imrana.
Kazivanje o  Ilijasu  naveli smo  odmah  iza kazivanja o  Hidru,  jer se oni pretežno  zajedno  spominju  i jer je u  suri Es-Saffat navedeno  odmah  iza kazivanja o Musau a.s.
Muhammed  ibn  Ishak  navodi  da  je  čuo,  da  je  Wehb  ibn  Munebbih  rekao: “Zatim im je, nakon Ilijasa, poslan bio El-Jese‘ ibn Uhtub a.s.“
