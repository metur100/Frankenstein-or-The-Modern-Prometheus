Ranije smo rekli da je Musa otišao do Hidra da bi od njega naučio ono što nije znao. O njima Allah, subhanehu ve te'ala, kazuje u Svojoj Časnoj Knjizi u poglavlju El-Kehf, o čemu smo opširnije govorili kad smo komentirali ovo poglavlje. Tom prilikom naveli smo hadis koji nedvosmisleno spominje Hidra. U njemu se kaže da mu je dolazio Musa ibn Tmran izraelćanski poslanik kome je objavljen Tewrat.

O Hidru postoji više različitih mišljenja: o njegovom imenu, porijeklu, poslanstvu i o životu sve do sada. Ja ću ih, s Božijom pomoću, ovdje pokušati navesti.

Hafiz Ibn  Asakir kaže: “Neki kažu  da je Hidr Ademov  sin  i prema tome njegov  direktni potomak.” On  od  ed-Darekutnija navodi jednu  predaju  u  kojoj stoji: “Pričao  nam je Muhammed  ibn  el-Feth  el-Kalanisi,  da je njemu  pričao El-Abbas ibn Abdullah er-Rumi, a njemu Rewad ibn el-Džerraha, da je od Ed- Dahhaka čuo,  da je Ibn  Abbas rekao: “Hidr je rođeni Ademov  sin.  Život mu  je produžen da bi razotkrio Dedždžalovu laž.” Ovo je munkati i garib predaja.

Ebu  Hatim Sehl ibn  Muhammed  ibn  Osman  es-Sidžistani kaže: - Od  naših učitelja,  Ebu  Ubejde i drugih,  sam čuo  da govore: “Najstariji čovjek  je Hidr. Njegovo pravo ime je Hudrun ibn Kabil ibn Adem.”

On zatim kaže: - Ibn Ishak navodi: Kada je Ademu, alejhi selam, došla smrt, svojim potomcima je nagovijestio  veliku  poplavu  koja će ih  zadesiti.  Savjetovao  ih  je da, kada se to desi, njegovo tijelo stave u lađu i da ga pokopaju na mjesto koje im je prethodno  opisao.  Kada je nastupio  potop,  ponijeli su  njegovo  tijelo  sa sobom,  pa je,  pristavši na kopno,  Nuh, alejhi selam, svojim potomcima naredio  da Ademovo tijelo odnesu i pokopaju tamo gdje je naredio. Oni su rekli: “Na tom mjestu  nema žive duše,  pusto  je.” On  ih  je ipak  nagovarao  da ga poslušaju rekavši im: “Adem je učinio  dovu  za dug  život onome ko  se zauzme da ga pokopa.” I pored ovoga bojali su se da krenu i traže spomenuto mjesto. Tako je tijelo ostalo sa njima, sve dok se Hidr nije odlučio da pronađe mjesto i pokopa ga. Zato mu je Allah, subhanehu ve te'ala, ispunio obećanje, pa živi sve dok to Allah bude htio.”

Ibn Kutejbe u djelu el-Me‘arif od Wehba ibn Munebbiha navodi da je Hidru ime “Belija” i da mu  je puno  ime Belija ibn  Melkan  ibn  Falig  ibn  Abir ibn Salih ibn Erfahešd ibn Sam ibn Nuh.

Ismail ibn  Ebi Uwejs kaže: “Hidrovo  ime je koliko  smo  čuli,  a Allah  opet najbolje zna, El-Mu‘ammer ibn Malik ibn Abdullah ibn Nasr ibn el-Ezd.” Drugi kažu da mu je ime Hidron ibn Amjajil ibn el-Jafez ibn el-Ajs ibn Ishak ibn Ibrahim. Treći kažu da mu je ime: Eremija ibn Halkija, Allah najbolje zna šta je tačno.

Ima i onih  koji tvrde da je Hidr sin  faraona,  vladara Egipta u  Musaovo doba. Ovo mišljenje je krajnje sporno. Ibn el-Džewzi kaže da ovakvo mišljenje prenosi Muhammed ibn Ejjub od Ibn Luhej‘a. Međutim, oba ova prenosioca su nepouzdani (da‘if).

Ima mišljenja da je Hidr sin  Malika,  Ilijasova brata.  Ovo  mišljenje iznosi Es-Sudejj.  O  njemu  će još biti govora.  Sljedeći kažu  da je Hidr bio  u Zulkamejnovoj prethodnici,  a drugi opet da je bio  sin  nekog  od  onih  koji su povjerovali Ibrahimu a.s. i da je sa njim učinio hidžru. Sljedeći kažu da je bio poslanik u vrijeme Beštasiba ibn Behrasiba.

Ibn Džerir kaže: “Ispravno mišljenje je ono koje kaže da je on još od prije, iz vremena Efridona ibn Esfijana, i da je živio sve do vremena Musaa a.s..”

Hafiz  ibn  Asakir  navodi,  da je  Se‘id  ibn  el-Musejjeb  rekao:  “Hidrova  majka bila je Bizantijka, a otac Perzijanac.”

Pored toga, ima dokaza da je se Hidr u doba faraona ubrajao među Izraelćane. Ebu  Zer‘a  u  svom  djelu  Delailu-n-nubuwe  navodi:  “Safwan  ibn  Salih  ed-Dimiški nam je pričao, da je čuo od El-Welida, on od Se'ida ibn Bešira, on od Katadea, on od Mudžahida, on od Ibn Abbasa, on od Ubejja ibn Ka‘ba, a on od Allahovog  Poslanika, salallahu alejhi ve sellem, da je one noći kad  je bio  na Israu,  osjetio  ugodan  miris, pa je upitao: “Džibrile, kakav je ovo miris?” On mu je odgovorio: “To je miris kabura žene koja je češljala svoja dva sina i muža.”

I dodaje: “Hidr je bio  jedan  od  uglednijih  Izraelćana.  Nailazio  je pored samostana jednog isposnika, pa ga je podučio Islamu. Nakon toga, kada je Hidr odrastao,  otac ga je oženio  ženom koju  je poučio  Islamu,  zaklevši mu  se prethodno  da o  tome neće nikome govoriti.  Budući da sa njom kao  muž nije spavao,  pustio  ju  je.  Otac ga je zatim oženio  sa drugom,  pa je i nju  podučio Islamu, prethodno mu se zaklevši da o tome neće nikome govoriti. Zatim je i nju pustio. Jedna od njih čuvala je tajnu, a druga ga je izdala.”

Potom je pobjegao i nastanio se najednom ostrvu na moru. Tamo su ga ugledala dva čovjeka koji su tu došli da sakupljaju drva. Jedan od njih je to prikrio, a drugi ga je otkrio, rekavši po povratku: “Vidio sam Hidra!” Ljudi su pitali: “Ko ga je još s tobom vidio?” a on je odgovorio: “Taj i taj.” Tada su i njega upitali, ali je ovaj to zanijekao. Prema njihovom vjerozakonu bilo je propisano da onaj ko nešto prikrije mora biti ubijen, pa je tako bilo i sa njim. Međutim, on se oženio onom ženom što je čuvala tajnu! Jednoga dana dok je češljala faraonovu kćerku, ispao joj je češalj iz ruke pa je rekla: - Propao faraon! Kćerka je ovo ispričala svome ocu,  pa je on  poslao  da mu  dovedu  njenog  muža i dva sina.  Zatim je pokušao da ženu i njenog muža nagovori da napuste Islam, ali su to oni odbili, pa im je zaprijetio da će ih pogubiti. Oni su rekli: “Ako ćeš nas pogubiti onda nam bar ispuni želju, stavi nas u jedan kabur.” Tako je i učinjeno. On dalje kaže: “lako sam bio i u Džennetu, ugodnijeg mirisa od njihovog nisam osjetio!”

Priču o Maili, faraonovoj kćerci, naveli smo ranije. Moguće je da je u kazivanju o Hidru ona priča o češlju ubačena od strane Ubejja ibn Ka‘ba ili Abdullaha ibn Abbasa. Allah, opet, najbolje zna! Neki kažu: Njegov nadimak je bio Ebu el-Abbas. Izgleda ipak da je njegovo ime Hidr bilo poznatije. Allah, opet, najbolje zna!

Buharija,  Allah  mu  se  smilovao,  kaže:  “Muhammed  ibn  Se‘id  el-Isbihani nam  je  pričao,  da je  čuo  od  Ibn  el-Mubareka,  on  od  Ma'mera,  on  od  Hemama, a on  od  Ebu  Hurejre,  da je Allahov  Poslanik , salallahu alejhi ve sellem, rekao: “Hidr je ovim imenom nazvan  zato  što  je jednom prilikom sjedio  u  pustinji bez igdje išta,  pa se odjednom iza njega zazelenjela pustinja.”

Ovu  verziju  navodi  samo  Buharija.  Abdurrezzak  je  navodi  od  Ma‘mera,  i dalje istim senedom.

Abdurrezzak  kaže: “Riječ ferwetun znači: bijela trava i slično,  sasušena od žege.” El-Hatabi kaže: “Ebu  Omer je za riječ ferwetun rekao  da znači: gola zemlja,  bez bilja.” Neki kažu: “To  je sasušena trava.” Od  istog  korijena je izraz: ferwetu-r-re 'si, tj. koža i kosa na glavi.

U tom smislu pjesnik Er-Ra‘i kaže:Oko naših kuća možeš vidjeti i Abesinca Vesela što je našao nešto za pojesti. Okretna, male glave, kao da mu je kosa Zasijana, pa s obje strane ponikao biber.

El-Hatabi kaže: “Hidr je tako  nazvan  zato  što  je bio  lijep  i što  mu  je lice zračilo.” Ja dodajem: “Ovo  se ne kosi sa hadisom koji navodi Buharija.” Međutim,  ako  jednom mišljenju  treba dati prednost,  onda su  to  riječi u  hadisu koji bilježi Buharija.  Štaviše,  dovoljan  je ovaj hadis pa da se na drugačija mišljenja ne osvrćemo.

Ovaj hadis navodi i Hafiz Ibn Asakir preko Ismaila ibn Hafsa ibn Omera el- Eblija gdje stoji: “Osman, Ebu Džezijj i Hemmam ibn Jahja pričali su nam, da su  čuli od  Katadea,  on  od  Abdullaha ibn  el-Harisa ibn  Newfela,  a on  od  Ibn Abbasa,  da je Poslanik  rekao: - Hidr je nazvan  Hidrom zato  što  se pusta bijela zemlja na kojoj je klanjao,  odjednom,  iza njega zazelenjela.” Međutim, ova predaja je garib.

Kubejsa od  Es-Sewrija,  a on  od  Mensura prenosi da je Mudžahid  rekao: “Hidr (zeleni) je nazvan  ovim imenom zato  što  bi se sve oko  njega zazelenilo kada bi klanjao.”

Ranije smo  rekli da su  Hidra,  Musa i Jošu'a,  kada su  idući svojim tragom nazad,  našli na zelenoj prostirci na obali mora.  Bio  je zaogrnut odjećom, čije krajeve je bio stavio ispod glave i nogu.

Kada mu  je Musa nazvao  selam,  otkrio  je lice,  uzvratio  selam i upitao: “Otkud u tvojoj zemlji selam? Ko si ti?” Kada mu je odgovorio: “Ja sam Musa.” upitao je: “Je li onaj poslanik što je poslan Izraelćanima?”, pa je Musa odgovorio potvrdno. Njihov daljnji razgovor navodi Allah, subhanehu ve te'ala, u Svojoj Časnoj Knjizi.

Iz konteksta priče o Hidru ima dokaza da je on bio poslanik. Prvi dokaz su riječi Uzvišenog: I nađoše jednog Našeg roba, kojem smo milost Našu darovali i o onome što Mi znamo naučili. (El-Kehf, 65.)

Drugi dokaz su Musaove riječi Hidru: * “Mogu li da te pratim ”, upita ga Musa,  “ali da  me poučiš onome čemu  si ti ispravno  poučen?" *"Ti sigurno nećeš moći sa mnom da izdržiš," reče onaj, * “a kako bi i izdržao ono o čemu ništa ne znaš?” * “Vidjet ćeš, da ću strpljiv biti, ako Bog da!" reče Musa, “i da ti se neću ni u čemu protiviti!" “Ako ćeš me već pratiti, " reče onaj, “onda me ni o čemu ne pitaj dok ti ja o tome prvi ne kažem!” (El-Kehf, 66.-70.)

Da je Hidr bio evlija (dobri), a ne poslanik, ne bi se Musau ovako obratio i ne bi mu ovako odgovarao. Vidimo da ga je Musa molio da bude u njegovom društvu  kako  bi ga poučio  znanju  koje mu  je Allah  podario,  a nije Musau. Pored toga, da Hidr nije bio poslanik, ne bi bio sačuvan od grijeha. Musa kao odabrani poslanik i plemeniti vjerovjesnik sačuvan od grijeha - sigurno se ne bi toliko trudio da od Hidra nešto nauči da nije bio nepogrješiv i ne bi bio toliko uporan  u  traganju  za njim,  tim prije što  je u  tome proveo  dugo  vremena,  po nekima osamdeset godina. Zatim, Musa je kada se sa njim sastao prema njemu bio  ponizan,  učtivo  ga slijedeći da bi od  njega nešto  naučio  i njegovim se znanjem okoristio. Sve to ukazuje da je i Hidr bio vjerovjesnik i da je i njemu kao  i Musau  dolazila objava,  s tim što  je Hidru  bilo  dato  posebno  znanje i upućenost u  tajne poslanstva,  što  nije slučaj sa Musaom plemenitim izraelćanskim poslanikom.  A Er-Rummani na potpuno  isti način  dokazuje da je Hidr bio vjerovjesnik.

Treći dokaz je Hidrovo ubistvo onog dječaka. To je sigurno uradio samo po nadahnuću  od  Sveznajućeg,  Vladara svjetova.  Ovo  je samo  po  sebi dovoljan dokaz da je Hidr bio  vjerovjesnik  i sačuvan  od  grijeha.  Evliji nije dozvoljeno da izvrši ubistvo  na osnovu  svoga mišljenja,  zato  što  njegovo  mišljenje ne podrazumijeva nepogrješivost.  Naime o  mogućoj pogiješivosti evlije saglasni su svi učenjaci. Hidr je ubio dječaka koji još nije bio punoljetan, znajući da će on,  ako  odraste,  biti nevjernik  i da će svoje roditelje s obzirom da su  ga pretjerano  voljeli odvesti na krivi put i nevjerstvo.  Zato  je bilo  bolje ubiti dječaka nego  ga ostaviti živa,  jer je to  bio  jedini način  da mu  se sačuvaju roditelji, da ne padnu u nevjerstvo i ne zasluže kaznu.

Sve  to  ukazuje  da je  Hidr  bio  vjerovjesnik  i  da  ga je  u  nepogrješivosti  Allah, subhanehu ve te'ala, pomagao.

Primijetio  sam  da je  šejh  Ebu  el-Feredž  ibn  el-Džewzi  koristio  upravo  ovaj metod u dokazivanju da je Hidr poslanik. Taj isti metod koristi i Er-Rummani.

Četvrti dokaz je to  što  je Hidr,  objasnivši Musau  svoje postupke i suštinu problema,  rekao: “kao  milost tvog  Gospodara.  Ja  to  nisam uradio  po  svome rasuđivanju." (El-Kehf,  82.) Tj.  ja to  nisam uradio  po  svom nahođenju,  nego po naređenju koje mije objavljeno.

Ovo  su  dokazi da je Hidr bio  vjerovjesnik,  što  ne isključuje mogućnost da je istovremeno bio i evlija - i obratno, kao što kažu drugi. Što se tiče mišljenja da je Hidr bio  melek,  može se reći da je to  krajnje začuđujući stav.  Ako  je utvrđeno da je bio poslanik - kao što smo već naveli - onda nikakvog uporišta niti oslonca nemaju  oni koji kažu  da je on  bio  samo  evlija i da su  evlije upućene u suštinu stvari, a ne vjerovjesnici koji su utemeljili vjerozakon.

U vezi neslaganja da li je Hidr živ  sve do  danas navest ćemo  sljedeća mišljenja: Većina učenjaka smatra da je danas živ. Jedni kažu da je to zato što je pokopao Adema, alejhi selam, nakon potopa, i da je to rezultat dove njegovog praoca Adema za dug  život.  Drugi kažu  da je to  zato  što  se napio  sa izvora Vode života. Oni koji ovako misle navode predaje koje potvrđuju da je on živ sve do danas. Mi ćemo sve predaje kao i neke druge, ako Bog da, i navesti:

Postoji više munkati i predaja o  Hidrovim riječima upućenim Musau, alejhi selam: "Sada  se rastajemo  ja  i ti,  pa  da  ti objasnim zbog  čega  nisi mogao  da  se strpiš. ” (El-Kehf, 78.) Bejhekija kaže: “Ebu Se‘id ibn Ebi Amr nam je pričao, da je čuo od Ebu Abdullaha es-Siffara, on od Ebu Bekra ibn Ebi ed-Dunje, on od  Ishaka ibn  Ismaila,  on  od  Džerira,  da je Ebu  Abdullah  el-Melti pričao: “Kada se Musa rastajao od Hidra, rekao mu je: - Daj mi kakav savjet!, pa mu je rekao: “Budi od koristi a ne od štete! Budi vedar a ne ljutit. Ne budi tvrdoglav i ne idi nikuda bez potrebe!” U jednoj drugoj predaji,  sa nešto  drugačijim senedom, stoji još i ovo: “I ne smiji se, osim kad ti se nešto dopadne!”

Wehb ibn Munebbih kaže: “Hidr je rekao: - O Musa, ljudi na ovom svijetu pate onoliko koliko su njime zaokupljeni.”

Bišr ibn el-Haris el-Hafi kaže: “Musa je zatražio od Hidra da ga posavjetuje, pa mu je rekao: - Allah ti olakšao da Mu budeš pokoran!” O ovome Ibn Asaldr preko  Zekerijje ibn  Jahjaa el-Wekkada (iako  je Zekerijja bio  veliki lažov) navodi jednu  predaju  koja se pripisuje Poslaniku  u  kojoj se kaže: “Abdullah ibn  Wehb  u  mome prisustvuje čuo  da je Es-Sewri rekao: - Mudžahid  je pričao, da je čuo  Ebu  el-Weddaka,  on  Ebu  Se'ida el-Hudrija,  on  Omera ibn  el-Hattaba da je Allahov  Poslanik, salallahu alejhi ve sellem,  rekao: - Moj brat Musa je rekao: - Gospodaru  moj...  i zatim rekao  ono  što  je rekao,  pa mu  je došao  Hidr - mladić lijepog  mirisa u bijeloj odori koju  je pridržavao  - pa rekao: “Neka je na tebe mir i Allahova milost,  o  Musa ibn  ‘Imrane! Tvoj Gospodar ti šalje selam!” Musa je na to rekao: “On  je Selam i Njemu  pripada selam! Hvala Allahu,  Gospodaru svjetova, Onome čije blagodati ne mogu izbrojati i Kome se ne mogu zahvaliti, osim sa Njegovom pomoći.”

Zatim je Musa rekao: “Volio bih da me nešto posavjetuješ što će mi koristiti kod Allaha i kada ti odeš.” Hidr mu je odgovorio: “O ti koji tražiš znanje, znaj da se onaj koji govori manje zamara od onoga koji sluša, pa nemoj kad govoriš biti dosadan  onima koji te slušaju! Znaj da je srce posuda,  pa pazi čime ćeš je napuniti! Čuvaj se dunjaluka, zabaci ga iza leđa, jer ti on nije ni kuća ni mjesto stalnog  boravka,  nego  je stvoren  kao  sredstvo za život i za opskrbu ljudima za Sudnji dan. Dušu zadovolji strpljenjem sačuvat ćeš se grijeha!”

“O Musa, ako žudiš za znanjem onda mu se posveti, jer ono pripada onome ko mu se posveti! Ne brbljaj i nemoj nesmotreno govoriti o znanju, jer previše priče predstavlja nedostatak  učenih  i razotkriva glupaka! Budi u  svemu umjeren,  jer je to  pravi put do  uspjeha! Kloni se neznalica i onog  što  ih zaokuplja! Izbjegavaj glupake,  jer tako  rade mudraci.  To  je ukras učenih  ljudi! Ako te neznalica uvrijedi, dobrodušno to prešuti i odlučno ga zaobiđi, jer je to što te je napao i uvrijedio krupnije i teže!”

“O  sine ‘Imranov,  ne misli da ti je znanja dato,  osim malo,  a srljanje i samovolja dolaze od  nepromišljenosti i oholosti! O sine ‘Imranov,  ne otvaraj vrata koja ne znaš zatvoriti,  i ne zatvaraj vrata koja ne znaš otvoriti! O sine ‘Imranov,  kako  može biti skroman  (zahid) onaj koga zaokupljaju  brige o dunjaluku,  žali se na svoje stanje,  krivi Allaha za svoju  sudbinu  koju  mu  je propisao? Može li ukrotiti onaj ko se prepustio da ga savladaju njegovi prohtjevi, ili,  da li će mu  koristiti to  što  traži znanje,  ako  je neznanje svuda oko  njega. Može li postići Ahiret onaj ko je svim silama okrenut prema dunjaluku?”
“O Musa, kad nešto učiš, uči da bi radio po njemu, a ne da bi o tome pričao drugima,  pa da to  za tebe bude propast,  a za druge svjetlo.  O Musa sine ‘Imranov, neka ti skromnost i bogobojaznost budu odjeća, a znanje i sjećanje na Allaha tvoj govor! Čini mnogo dobrih djela, jer imaš mnogo grijeha! Uzdrmaj svoje srce strahom od tvoga Gospodara, jer će to Njega zadovoljiti! Čini dobra djela, jer sigurno imaš grijeha! Eto, ja ti uputih savjete, ako si ih upamtio!”

On dalje kaže: “Hidr je zatim otišao, a Musa tužan i zabrinut ostao plačući.” Ovaj  hadis  nije  vjerodostojan  (sahih).  Mislim  da  ga je  izmislio  Zekerijja  ibn 

Jahja el-Wekkad el-Misiri. Mnogi hadiski stručnjaci su ga proglasili lašcem, pa je zaista čudo da je to hafiz Ibn Asakir prešutio.

Hafiz Ebu  Ne‘im el-Asbehani navodi: “Sulejman  ibn  Ahmed  ibn  Ejjub  et- Taberani nam je pričao da je čuo od: Amra ibn Ishaka ibn Ibrahima ibn el-Ala‘a el-Humsija,  on  od  Muhammeda ibn  el-Fadla ibn  ‘Imrana el-Kindija,  on  od Bekijje ibn el-Welida, on od Muhammeda ibn Zijada, a on od Ebu Umame, da je Allahov Poslanik, salallahu alejhi ve sellem, svojim ashabima rekao: - Hoćete li da vam pričam o Hidru? Oni su  odgovorili: “Hoćemo,  Allahov  Poslaniče!” Pa im je ispričao: “Jednom prilikom, dok je išao kroz čaršiju Izraelćana, ugledao ga je jedan siromah, pa mu rekao: “Allah  te blagoslovio,  udijeli mi nešto!” Hidr mu  odgovori: “U Allaha vjerujem, ono što Allah hoće to i biva, ali ja nemam ništa da ti dam!” Na to je siromah rekao: “Molim te da mi u ime Allaha nešto udijeliš, jer sam, gledajući prema nebu  ugledao  tvoje lice,  i kod  tebe osjetio  bereket!” Na to  mu  je Hidr rekao: “U Allaha vjerujem, ali ja ti zaista nemam ništa dati, jedino da me uzmeš i prodaš!” Siromah je tada upitao: “Je li ti to ozbiljno govoriš?” a on mu odgovori: “Da, istinu ti govorim. Zamolio si me sa krupnom stvari, pa te radi Allahovog zadovoljstva ne mogu odbiti. Prodaj me!”

Na to ga je prosjak odveo na pijacu i prodao ga za četiri stotine dirhema. Hidr je nakon izvjesnog vremena, vidjevši da mu čovjek koji ga je kupio, ništa ne naređuje, upitao: “Sigurno si me s nekim razlogom kupio, pa naredi mi da ti nešto pomognem!” Kupac mu je na to odgovorio: “Ti si starac, oslabio si, pa mi je neugodno da te opterećujem.” “Nećeš me opteretiti!” odgovorio je Hidr, pa mu je kupac rekao: “Onda prenesi ovo kamenje,” kamenja je bilo toliko da su ga šestorica trebala nositi cijeli dan. Čovjek je izašao radi nekih svojih poslova, pa kad se ubrzo vratio i ugledao da je svo kamenje već bilo prebačeno, rekao je: “Dobro si i lijepo ovo uradio. Mislio sam da nećeš moći to sam uraditi.” Čovjek je zatim trebao otići na put pa je rekao Hidru: “Koliko vidim ti si povjerljiv čovjek, pa me u mom odsustvu zamijeni u mojoj porodici!” Na to je Hidr rekao: “Onda mi odredi neki posao!” “Neugodno mi je da te opterećujem.”,  rekao  je.  “Nećeš me opteretiti!”,  odgovorio  je Hidr. “Onda mi napravi dovoljno  ćerpića za kuću,  dok  seja vratim!”, rekao je čovjek i krenuo na put. Kada se vratio, kuća je bila već napravljena!
Vidjevši to  upitao  je Hidra: “Tako  ti Allaha,  ko  si ti i šta radiš?” Hidr je odgovorio: “Zakleo  si me Allahom, a takva zakletva me je i dovela u ropstvo! Reći ću ti ko sam ja: Ja sam Hidr o kome si već čuo. Jedan siromah je tražio da mu  nešto  udijelim,  ali ja nisam imao  ništa da mu  dam.  Onda me je zakleo Allahom, pa sam mu ponudio da budem rob, pa me je prodao. Znaj da će onaj ko  bude zaklet Allahom da nešto  učini,  pa ne učini,  a u  stanju  je,  na Kijametskom danu od straha drhtati i stojati bez tijela i kostiju!”

Na to je čovjek rekao: “Vjerujem u Allaha! Ja sam te, Allahov poslaniče, i ne znajući, opteretio!” “Sve je u redu, lijepo i ispravno si postupio”, odgovorio je Hidr. Čovjek je rekao: “Božiji poslaniče, draži si mi od oca i majke! Presudi o mom imetku i porodici onako kako te je Allah podučio, ili da te pustim pa idi kuda hoćeš?” Hidr je rekao: “Volio  bih  da me oslobodiš,  pa da se posvetim ibadetu.” Čovjek  ga je na to  oslobodio  pa je Hidr rekao: “Hvala Allahu,  Koji me je doveo u ropstvo, a onda me oslobodio.”

Ovu  predaju  je pogrešno  pripisivati Poslaniku  Vjerovatnije je da su  to riječi nekog  od  ashaba.  Pored  toga,  u  njenom senedu  ima i nepoznatih prenosilaca. Allah, , subhanehu ve te'ala, opet, najbolje zna!

Ibn  el-Džewzi ovu  predaju  navodi u  svom djelu  Idžaletu-l-muntezir fi šerlii Hali-l-Hidr, od  Abdulwehhaba ibn  ed-Dahhaka,  a ona je,  u  verziji koja se prenosi od Bekijje, neprihvatljiva.

Hafiz  Ibn  Asakir  ovu  predaju  navodi  od  Es-Sudejja  koji  kaže  da  su  Hidr  i Ilijas bili braća, a njihov otac je vladar.

Jednom prilikom,  Ilijas je rekao  ocu: “Oče,  Hidr nema sklonosti za vlašću. Ako bi ga oženio, možda bi dobio sina kojem će pripasti vlast.” Tako ga je otac oženio  lijepom i mladom djevojkom,  kojoj je Hidr rekao: “Ja nemam nikakve potrebe za ženom.  Ako  hoćeš pustit ću  te,  a ako  nećeš ostani kod  mene i posveti se ibadetu  ali pod  uvjetom da čuvaš tajnu.” Ona je pristala na ovo drugo, i ostala kod njega godinu dana.

Kad  je prošlo  godinu  dana vladar ju  je pozvao  i upitao: “Ti i moj sin  ste mladi,  hoće li biti novine?” “Porod  daje Allah.  Kome hoće On  porod  daje a kome neće ne daje”,  odgovorila je.  Tada je naredio  sinu  da je pusti i oženi se drugom,  koja se ranije udavala i imala djecu.  Kada su  se osamili,  Hidr joj je rekao kao i onoj prvoj, pa je i ona pristala da ostane kod njega. Nakon godinu dana, vladar je i nju upitao za dijete, pa mu je rekla: “Tvome sinu ne treba žena.” Vladar je tada poslao da mu dovedu sina, ali je pobjegao. Otac je za njim poslao potragu ali ga nisu uspjeli pronaći. Neki kažu da je Hidr ubio drugu ženu što je otkrila tajnu i da je zbog toga pobjegao, a da je pustio onu prvu.

Ova prva u ibadetu i pokomošću Gospodaru živjela je u gradu. Jednog dana čula je jednog čovjeka koji je pored nje prolazio da je rekao: “Bismillah,” pa ga je upitala: “Odakle znaš za ovo ime?” pa joj je odgovorio da je on Hidrov drug. Kasnije se udala za njega i rodila mu  više djece.  Zatim je dobila zadatak  da češlja faraonovu kćerku, pa joj je jednoga dana dok ju je češljala, iz ruke ispao češalj i rekla: “Bismillah” (u ime Boga). Čuvši to faraonova kćerka je upita: “Je li u ime moga oca?” “Ne, nego u ime Allaha, Gospodara i mene i tebe i tvoga oca.” Kćerka je ovo ispričala ocu, pa je naredio da se rastopi bakar i da se ova žena baci u njega. Ugledavši to, žena se prepala, ali joj je njen mali sin, koji je bio uz nju, rekao: “Strpi se majko! Ti si na pravom putu!” Na to se bacila u vatru i umrla - Allah joj se smilovao!

Ibn  Asakir navodi od  Ebu  Dawuda el-A‘ma Nefi'a,  dokazanog  lažova i falsifikatom, a on od Enesa ibn Malika, kao i u drugom senedu od Kesira ibn Abdullaha ibn Amra ibn Awfa, također lažova, on od svoga oca, a ovaj opet od svoga,  da je: Hidr jedne noći došao  i čuo  Poslanika kako  u  dovi izgovara: “Allahu moj, pomozi mi da se spasim od onog čega se bojim i usadi mi čežnju za onim za čime čeznu dobri!”

On je onda Allahovom Poslaniku, salallahu alejhi ve sellem, poslao Enesa ibn Malika, koji mu je, kad mu je nazvao selam, a on odgovorio, rekao: “Tebe je Allah odabrao nad ostalim vjerovjesnicima kao  što  je ramazan  odabrao  nad  ostalim mjesecima,  a tvoje sljedbenike nad ostalim narodima kao što je petak odabrao nad ostalim danima!”

Ovaj hadis je izmišljen i nije vjerodostojan ni po lancu prenosilaca, a ni po tekstu. Kako to, npr. da se Hidr nije lično pojavio i došao Allahovom Poslaniku kao musliman, da bi nešto naučio?!

Neki ljudi u  svojim pričama koje pripisuju  svojim učiteljima,  navode kako im je Hidr dolazio,  s njima se pozdravljao,  spominjao  ih  po  imenima,  znao njihova stanja i si.. Kako onda Hidr nije znao za Musaa ibn ‘Imrana, poslanika s kojim je Allah, subhanehu ve te'ala,  govorio; najodabranijeg  čovjeka u  svoje doba? Kako  ga je, onda, mogao pitati da lije on Musa, poslanik koji je poslan Izraelćanima!?

Hafiz Ebu  el-Hasan  ibn  el-Munadi,  navodeći ovaj hadis kojeg  prenosi Enes kaže: “Hadiski stručnjaci se slažu da je sened ovog hadisa neprihvatljiv, da mu tekst nije vjerodostojan i da se iz njega vidi da je krivotvoren.”

Hafiz Ebu Bekr el-Bejheki ovaj hadis navodi u sljedećoj verziji: “Ebu Abdullah el-Hafiz nam je pričao, da je čuo od Ebu Bekra ibn Baleweja, on od Muhammeda ibn Bišra ibn Metara, on od Kamila ibn Talhe, on od: Abbada ibn Abdussameda, a on  od  Enesa ibn  Malika,  da je rekao: “Kada je Allahov  Poslanik  umro, ashabi su se sakupili oko njega i počeli plakati. Tada je došao jedan krupan i lijep  čovjek  prosijede brade,  prošao  naprijed  prekoračujući ostale i zaplakao. Zatim se okrenuo  prema ashabima Allahovog  Poslanika, salallahu alejhi ve sellem, i rekao: - Allah  je utjeha za svaku  nevolju,  nadoknada za sve što  nestane i zamjena za sve što propadne.  Zato  se Allahu  obraćajte i Njemu  težite! On  vas prati u  nevolji pa dobro  pazite,  jer je u  nevolji onaj kome niko  ne pomaže! Nakon  ovoga je nestao, a prisutni su jedni druge upitali: - Poznajete li ovog čovjeka? Ebu Bekr i Alija odgovoriše: - Da, to je bio Hidr brat Allahovog Poslanika

Ovu predaju sa istim senedom od Kamila ibn Talhe navodi i Ebu Bekr ibn Ebu ed-Dunja, s tim što se tekst djelimično razlikuje od Bejhekijevog.

Bejhekija  na  kraju  kaže:  “Abbad  ibn  Abdussamed  je  nepouzdan,  pa  se  ova predaja ni u kom slučaju ne može prihvatiti.”

Ja dodajem: “Spomenuti Abbad  je ibn  Ma‘mer el-Basri,  koji je od  Enesa prenosio  predaje.” Ibn  Hibban  i el-Ukajli kažu  da je većina predaja koje on prenosi izmišljena.  Buharija kaže da se na njegove riječi ne može osloniti,  Ebu Hatim kaže da su njegove riječi krajnje nepouzdane i da se kao takve ne mogu prihvatiti.  Ibn  Adijj kaže: “Ogromna većina predaja koje on  prenosi govore o hazreti Alijinim vrlinama, on je krajnje nepouzdan budući da je zagriženi šiija.”

Eš-Šafi‘i u svom Musnedu navodi: “El-Kasim ibn Abdullah ibn Omer nam je pričao, da je čuo od Dža‘fera ibn Muhammeda, on od svoga oca, a on od svoga djeda, da je Alijj ibn el-Husejn rekao: “Kada je Allahov Poslanik umro, čuli su nečiji glas utjehe koji je govorio: - Allah je utjeha za svaku nevolju, zamjena za sve što propadne i nadoknada za sve što nestane. Zato se u Allaha uzdajte i Njemu se obraćajte. Pravi nesrećnik je onaj ko ostane bez nagrade! Na to je Alijj ibn el-Husejn rekao: - Znate li koje ovo? Ovo je Hidr.” Međutim,  Eš-Šafi‘ijev  prenosilac  el-Kasim  el-Amri  je  nepouzdan  i  njegove riječi se ne mogu prihvatiti. Ahmed ibn Hanbel i Jahja ibn Mu‘in za njega kažu da je lažov,  a Ahmed  dodaje da je izmišljao  hadise.  Pored  toga,  ova predaja je mursel,  a na takvu  se predaju  u  ovakvim pitanjima ne može osloniti.  Allah, , azze ve džel, opet, najbolje zna!

Ova predaja se prenosi i drugim,  slabim senedom od  Dža'fera ibn Muhammeda,  on  od  svoga oca,  on  od  svoga djeda,  on  od  svoga oca,  a on  od Alije. Međutim, ni ova verzija nije vjerodostojna.

Abdullah  ibn  Wehb  prenosi od  nekog  ko  je njemu  pričao,  da je čuo  od Muhammeda ibn  Adžlana,  a on  od  Muhammeda ibn  el-Munkedira,  da je Omer ibn  el-Hattab  jednom prilikom,  klanjajući nekom dženazu  čuo  jedan  tajni glas kako govori: “Sačekaj i nas, Allah ti se smilovao!” Pa ga je sačekao dok se i on nije priključio  saffu,  pa je u  dovi mrtvom proučio: “Ako  ga kazniš,  imaš zašto,  jer je prema Tebi griješio, a ako mu oprostiš, Tvoja milost mu je tamo potrebna.”

Kada je umrli ukopan,  ovaj je rekao: “Blago  tebi,  ukopani,  ukoliko  nisi bio kakav  narednik,  poreznik,  rizničar,  pisar ili čuvar!” Na to  je Omer rekao: “Zadržite tog  čovjeka,  da ga upitamo  ko  je on  i kakav  mu  je ovo  namaz.” Međutim, on je nestao i kad su pogledali vidjeli su samo trag njegovih stopala, veličine jednog lakta. Na to je Omer rekao: “Tako mi Allaha, to je bio Hidr, o kome nam je pričao Allahov Poslanik, salallahu alejhi ve sellem!”

U  lancu  ove  predaje  ima  prekid,  jedan  prenosilac  je  nepoznat,  pa  ni  ova verzija nije vjerodostojna.

Hafiz Ibn  Asakir navodi od  Es-Sewrija,  on  od  Abdullaha ibn  el-Muhriza,  a on od Jezida ibn el-Esamma, da je Alija ibn Ebi Talib rekao: “Jedne noći sam, počevši tawafiti oko  Ka'be,  ugledao  čovjeka kako  se drži za njen  prekrivač i govori: “O Ti, Koji sve i svakoga čuješ, Koga ničija molba ne navede na grešku i kome ne dosađuju uporne molbe onih koji mole, nagradi me Tvojim oprostom i slašću Tvoje milosti!” Alija dalje priča: “Rekao sam mu da to ponovi, pa me upitao: “Zar si to  čuo?” Odgovorio  sam da jesam,  pa mi je rekao: “Tako  mi Onoga u čijoj je ruci Hidrova duša - a to je bio Hidr - koji god rob to izgovori iza redovnog namaza, Allah će mu oprostiti grijehe, pa makar bili poput morske pjene, lišća na drveću i broja zvijezda - sigurno će mu ih Allah oprostiti!”

Ova predaja je slaba,  jer se riječi Abdullaha ibn  el-Muhriza ne mogu prihvatiti. S druge strane Jezid ibn el-Esamm nije živio u vrijeme Alije. Dakle, ova predaja ne može biti vjerodostojna. Allah najbolje zna.

Nju  navodi i Ebu  Ismail et-Tirmizi: “Malik  ibn Ismail nam je pričao, da je čuo od Saliha ibn Ebu el-Esweda, on od Mahfuza ibn Abdullaha el-Hadremija, a on  da je Muhammed  ibn  Jahja rekao: “Dok  je Alija ibn  Ebi Talib  jedne prilike tawafio  oko  Ka‘be,  ugledao  je jednog  čovjeka kako  držeći se za njen prekrivač izgovara: “O Ti, Koji sve i svakoga čuješ, Koga oni koji uporno mole ne navode na grešku i Kome ne dosađuju uporni što mole, nagradi me Tvojim oprostom i slašću  Tvoje milosti!” Na to  mu  je Alija rekao: “Allahov  robe, ponovi još jednom tu dovu!”, a on je upitao: “Zar sije čuo?” Kada mu je rekao da jeste,  odgovorio  mu  je: “Onda je uči nakon  svakog  namaza,  jer,  tako  mi Onoga u čijoj ruci je Hidrova duša, kada bi imao grijeha koliko je zvijezda na nebu i kapi kiše, i koliko je kamenčića i prašine na Zemlji, biće ti oprošteni ako to budeš radio, prije nego što oko trepne!”

Međutim,   ova   predaja   je  munkati*,   jer  u   lancu   njenih   prenosilaca  ima nepoznatih imena. Allah, opet, najbolje zna.

Ovu  predaju  navodi i Ibn  el-Džewzi od  Ebu  Bekra ibn  Ebi ed-Dunje koji kaže da mu  je pričao  Jakub  ibn  Jusuf,  a njemu  je pričao  Malik  ibn  Ismail i dalje...,  a zatim je navodi i na kraju  daje svoje mišljenje: “Ovaj sened  je munkati i u njemu su imena nepoznatih prenosilaca. U ovoj predaji nema ništa što ukazuje da je spomenuti čovjek bio Hidr.”

Hafiz Ebu  el-Kasim ibn  Asakir navodi: “Ebu  el-Kasim ibn  el-Husajn  nam je pričao,  da je čuo  od  Ebu  Taliba Muhammeda ibn  Muhammeda,  on  od  Ebu Ishaka el-Muzekkija,  on  od  Muhammeda ibn  Ishaka ibn  Huzejme,  on  od Muhammeda ibn Ahmeda ibn Jezida koji je pričao u Abadanu, da je čuo Amra ibn  Asima,  on  el-Hasana ibn  Rezina,  on  Ibn  Džurejdža,  a on  Ata‘a da je ibn Abbas rekao, - a ja mislim da su to riječi Poslanika -: “Hidr i Ilijas se svake godine sretnu  na hadždžu,  pa jedan  drugom obriju  glavu,  a onda rastajući se izgovore ove riječi: “U ime Allaha.  Mašallah! Dobro  da je samo  Allah, mašallah! Nesreću  otklanja samo  Allah,  mašallah! Sve blagodati su  samo  od Allaha, mašallah! Nema snage ni moći, bez Allaha!”

On  zatim dodaje: “Ibn  Abbas je rekao: - Ko  ovo  izgovori svakog  jutra i večeri po  tri puta,  Allah, azze ve džel,  će ga sačuvati od  požara,  krađe i utapanja”,  a zatim kaže: “Mislim da je rekao i: - i od šejtana, zla vladara, zmije i škorpiona.”

Ed-Darekutni u  djelu  el-Efrad kaže: “Ovaj hadis koji se prenosi preko  Ibn Džurejdža je garib.  Preko  njega ga prenosi samo  ovaj starac tj.  El-Hasan  ibn Rezin.” Pored toga, ova predaja se prenosi i preko Muhammeda ibn Kesira el-Abdija, ali za njega hafiz Ebu Ahmed ibn Adijj kaže da nije poznat. Hafiz Ebu- Dža‘fer el-Ukajli za njega kaže da je nepoznat i da se na njegove riječi ne može osloniti.

Ebu  el-Hasan  ibn  el-Munadi kaže: “Ovaj hadis je slab  zbog  El-Hasana ibn Rezina.” Sličan hadis navodi Ibn Asakir od Alije ibn el-Hasana el-Džuhdumija - a on je lažac - on od Damre ibn Hubejba el-Makdisija, on od svoga oca, on od El-Ala‘a ibn  Zijada el-Kušejrija,  on  od  Abdullaha ibn  el-Hasana,  on  od  svoga oca,  on  od  djeda,  a on  od  Alije ibn  Ebi Taliba,  da je Poslanik  , salallahu alejhi ve sellem, rekao: “Svakog  Dana Arefata (9.  zu-l-hidždžeta) sastanu  se Džibril,  Mikail,  Israfil i Hidr.”

On  zatim navodi veoma dugi tekst hadisa. S obzirom da je hadis apokrifan, ovdje ga, hvala Allahu, nećemo ni navoditi.

Ibn  Asakir navodi od  Hišama ibn  Halida,  on  od  el-Hasana ibn  Jahjaa el- Hašenija,  a on  od  Ibn  Ruvada,  da je rekao: “Ilijas i Hidr svaki mjesec ramazan poste u  Jerusalemu,  svake godine obave hadždž i napiju  se vode Zemzema,  što im je dovoljno do sljedeće godine.”

Ibn Asakir također navodi da je Welid ibn Abdulmelik ibn Merwan - koji je sagradio  glavnu  džamiju  u  Damasku  - jednom prilikom poželio  da u  džamiji provede noć u  ibadetu,  pa je svijetu  naredio  da mu  te noći džamiju  ostave praznu,  što  su  i učinili.  Kada je nastupila noć,  otišao  je u  džamiju  i ušao  kroz vrata zvana “Babu-s-sa‘ah”.  Tamo  je zatekao  jednog  čovjeka kako  klanja između  njega i Zelenih  vrata,  pa je rekao: “Zar vam nisam naredio  da je ispraznite?” Oni su  mu  odgovorili: “O vladaru  pravovjernih,  to  je Hidr! On svake noći dolazi i tu klanja.”

Ibn  Asakir zatim navodi: “Ebu  el-Kasim ibn  Ismail ibn  Ahmed  nam je pričao, da je on čuo od Ebu Bekra ibn et-Taberija, on od Ebu el-Husejna ibn el- Fadla,  on  od  Abdullaha ibn  Dža'fera,  on  od  Jakuba - tj.  Ibn  Suijana el- Fesewija,  on  od  Muhammeda ibn  Abdulaziza,  on  od  Damre,  a on  od  Es-Serijja ibn  Jahjaa,  da je Rebbah  ibn  Ubejde rekao: ”Jednom prilikom sam vidio  kako se neki čovjek  naslonio  na Omera ibn  Abdulaziza,  pa sam u  sebi pomislio: “Zaista je ovaj čovjek  blag!” Kada je završio  namaz,  prišao  sam Omeru  i upitao: “Ko  je onaj čovjek  što  se maloprije bio  naslonio  na tebe?”,  a on  mene upitao: “Zar si ga vidio, o Rebbahu?” Odgovorio sam da jesam, pa mije rekao: “Siguran sam da si dobar čovjek! To je bio moj brat Hidr. Donio mi je radosnu vijest da ću postati vladar i biti pravedan.”

Šejh  Ebu  el-Feredž ibn  el-Džewzi kaže: “Učenjaci ne prihvaćaju  riječi er- Rumelija.” Ebu  el-Hasan  ibn  el-Munadi smatra da su  nepouzdani Damre,  Es- Serijj i Rebbah.  Zatim on  navodi druge predaje u  kojima stoji da se Omer ibn Abdulaziz sreo sa Hidrom, ali ih sve ocjenjuje kao slabe.

Ibn Asakir navodi jednu predaju u kojoj stoji da se Hidr sreo sa Ibrahimom et-Timijem,  Sufjanom ibn  Ujejnom i drugim ljudima,  čije bi nas navođenje odvelo daleko.

Sve ove predaje i priče služe kao  dokaz onima koji smatraju  da je Hidr i danas živ.  Međutim,  svi ovi hadisi koji se pripisuju  Poslaniku  su  vrlo  slabi (da'if), pa ne mogu biti dokaz u vjeri.

Što se tiče priča, većina njih ima slab sened. U najboljem slučaju i one koje imaju  pouzdan  sened,  sežu  do  nekog  ashaba,  ali ni one nisu  sasvim pouzdane jer je i ashab mogao pogriješiti. Allah najbolje zna.

Abdurrezzak  kaže: “Ma‘mer nam je pričao,  da je čuo  od  Zuhrije,  on  od Ubejdullaha ibn Abdullaha ibn Utbeta, a ovaj od Ebu Se‘ida da je rekao: - Allahov Poslanik nam je jednom prilikom dugo govorio o Dedždžalu, pa je, između ostalog, rekao: “Dedždžal će sigurno doći. Bit će mu zabranjen ulazak u Medinu. Pred njega će izaći čovjek, najbolji od svih ili jedan od najboljih, - i reći će mu: “Ja tvrdim da si ti onaj Dedždžal o kojem nam je Allahov Poslanik, salallahu alejhi ve sellem, govorio.” Na to će Dedždžal reći: “Šta mislite, ako bi ja ovog čovjeka ubio pa ga ponovo oživio, bi li i dalje sumnjali?” Odgovorili su: “Ne bi.” Tada će ga ubiti i oživjeti, čovjek će, opet, kad bude proživljen, reći: “Tako mi Allaha, sada sam još više ubijeđen da si ti Dedždžal!” Na to će Dedždžal ponovo htjeti da ga ubije, ali neće moći.1

Ma'mer kaže: “Čuo sam da će on o vratu nositi bakarnu pločicu i da je Hidr onaj čovjek kojeg će Dedždžal ubiti i oživjeti.”

Ovaj hadis od Zuhrije navode i Buharija i Muslim u svojim Sahihima.

Fikhski  stručnjak  i  rawija,  Ebu  Ishak  Ibrahim  ibn  Muhammed  ibn  Sufjan kaže da je Muslim rekao: “Ispravno je da je taj čovjek Hidr.” Za Ma'merovu ili nečiju  drugu  verziju  koja  počinje  riječima:  “Čuo  sam...”,  nema  dokaza  da  je tačna.  U  nekim  verzijama  ovog  hadisa  stoji:  “Uzet  će  mladića  u  punom  jeku snage i mladosti, pa ga ubiti.” Riječi “o čemu nam je pričao Allahov Poslanik ne moraju značiti da se to direktno čulo od Poslanika, nego se može odnositi i na indirektno kazivanje.”

Šejh  Ebu  el-Feredž ibn  el-Džewzi,  Allah, azze ve džel,  mu  se smilovao,  je u  svom djelu Adžalatu-l-muntezir fi šerh  hajati-l-Hidr obradio  hadise koji se prenose od Poslanika na tu temu i objasnio da su oni lažni. Što se tiče predaja od ashaba, tabiina i onih  poslije njih,  u  njima je i pojasnio  slabost seneda i neupućenost njihovih prenosilaca. U svemu tome dao je izuzetno vrijednu kritiku.

Među  učenjake koji vjeruju  da je Hidr umro  spadaju  i Buharija,  Ibrahim el- Harbi, Ebu el-Hasan Ibn el-Munadi i šejh Ebu el-Feredž ibn el-Džewzi. Ebu el- Feredž je o  tome napisao  knjigu  pod  naslovom,  Adžalatu-l-muntezir fi šerh hajati-l-Hidr u  kojoj podržava njihovo  mišljenje navodeći više dokaza.  Jedan od  njih  su  riječi Uzvišenog: “Ni jedan  čovjek prije tebe nije bio  besmrtan.  ” (El-Enbija’, 34.) Ukoliko je Hidr bio čovjek onda se sigurno i na njega odnosi ovaj ajet.  Njegovo  izuzimanje iz značenja ovog  ajeta nije moguće,  osim ako ima vjerodostojan  dokaz za to.  Zato  se polazi sa stanovišta da takvog  dokaza nema, sve dok se ne utvrdi da postoji. Sve u svemu, od Poslanika se nigdje ne prenosi takav dokaz koji bi se morao prihvatiti.

Drugi Ebu el-Feredžov dokaz za ovo su riječi Uzvišenog Allaha: Allah je od svakog vjerovjesnika kome je Knjigu objavio i znanje dao - obavezu uzeo: "Kada vam poslije dođe poslanik koji će potvrditi da je istina ono što imate, hoćete li mu sigurno povjerovati i sigurno ga pomagati? Da li pristajete i prihvatate da se na   to   Meni   obavežete?"   Oni   su   odgovorili:   "Pristajemo!"   "Budite   onda svjedoci, rekao bi On, a i Ja ću s vama svjedočiti!" (Ali TmrSn, 81.)

Buharija od  Ibn  Abbasa navodi,  da je rekao: “Allah  nije poslao  ni jednog vjerovjesnika a da od njega nije uzeo zavjet da će sigurno povjerovati u Muhammeda i pomoći ga,  ukoliko  se pojavi za njegovog  života.  Svakom vjerovjesniku  je bilo naređeno da od svoga naroda uzme obećanje da će i oni sigurno povjerovati u Muhammeda i pomoći ga, ukoliko se pojavi za njihova života.

Dakle, bez obzira da l ije Hidr bio poslanik ili evlija, on je dao ovaj zavjet. Da je bio  živ  za vrijeme Allahovog  Poslanika jg,  najbolje što  bi mogao uraditi bilo bi da bude uz njega, da vjeruje u ono što mu je Allah objavio i da ga čuva od neprijatelja. Ako je Hidr bio evlija, Ebu Bekr je bolji od njega, a ako je bio poslanik, Musa je bio bolji od njega.” 

Imam Ahmed u svom Musnedu navodi: “Šurejh ibn en-Nu‘man nam je pričao, da je čuo od Hušejma, on od Mudžalida, on od eš-Ša‘bija, a on od Džabira ibn Abdullaha,  da je Allahov  Poslanik  rekao: “Tako  mi Onoga u  čijoj je ruci moj život, da je Musa sada živ, ne bi mu preostalo ništa drugo nego da me slijedi!” Ovo  je kategorički dokaz koji se po  Islamu  mora prihvatiti.  Na to  ukazuje i gore citirani ajet časni: Da je kojim slučajem svim poslanicima bilo  suđeno  da žive u  vrijeme Allahovog  Poslanika svi bi bili dužni da njega slijede i da se pokoravaju odredbama njegova Šerijata. Tako je, kada se sa njima sastao u noći Israa,  uzdignut iznad  sviju  njih,  a kada su  se s njim spustili u  Jerusalem i nastupilo  namasko  vrijeme,  Džibril je,  po  Allahovom naređenju,  njemu  rekao da im bude imam, što je i uradio, iako je to bilo mjesto njihovog boravka. Sve to  potvrđuje da je on  najodabraniji imam i posljednji,  najviše cijenjeni i odabrani Poslanik, neka je Allahov salawat i selam na njega i na sve njih.

Kada se ovo zna - a to zna svaki vjernik - sasvim je jasno da bi Hidr, da je bio  živ,  slijedio  Muhammeda i njegov  Šerijat i da mu  ništa drugo  ne bi preostalo.

Tako će Isa sin Merjemin, kada siđe pred Smak svijeta, suditi po Muhammedovom čistom Šerijatu  i neće iz njega izlaziti niti od  njega odstupati,  iako  je jedan 
od  pet najodabranijih  poslanika (ulu-l-azm) i posljednji izraelski poslanik. Poznato je da nema ni jedne sahih, ni hasen predaje, koja potvrđuje da se Hidr ijednom sreo  sa Allahovim Poslanikom ili da je sa njim učestvovao  makar u jednoj borbi!

Allahov  Poslanik  je pred  Bitku  na Bedru,  obraćajući se Uzvišenom Gospodaru  i od  Njega tražeći pomoć i pobjedu  nad  onima koji ga ne priznaju, izgovarao: “Gospodaru,  ako  dopustiš da propadne ova grupa niko  Te na Zemlji poslije nje više neće obožavati!” Spomenuta grupa bila je sastavljena od  tada najboljih muslimana i najodabranijih meleka, uključujući i Džibrila.

Hassan ibn Sabit o tome pjeva u jednoj svojoj kasidi, za koju su neki rekli da je vrhunac svega što su Arapi, ikad, ispjevali:

I na izvorima Bedra kad su ih u bijeg natjerali - Džibril i Muhammed pod našim bajrakom. Dakle, da je tada Hidr bio živ, najčasnije mjesto bi mu bilo da se nađe pod tim bajrakom.

Kadija Ebu  Ja‘la Muhammed  ibn  el-Husejn  ibn  el-Ferra’ el-Hanbeli kaže: “Jedan od naših učenjaka upitan da li je Hidr umro, odgovorio je da jeste.” Čuo sam da je slično postupio i Ebu Tahir ibn el-Gubari, kada je rekao: “Daje Hidr bio živ, pristupio bi Allahovom Poslaniku s.a.v.s.“ Sve ovo navodi Ibn el-Džewzi u svom djelu Adžaletu-l-muntezir ji šerhi Hali-l-Hidr.

Ako  neko  kaže da je Hidr možda bio  prisutan  na svim tim mjestima,  samo ga niko  nije vidio,  odgovor glasi: “Ovakva pretpostavka u  osnovi je malo vjerovatna,  jer bi to  značilo  izuzimanje iz pravila općepoznatih  vrijednosti na osnovu pukih slutnji.”

Zatim se postavlja pitanje; šta bi ga moglo navesti da se tako prikriva, kada bi njegova fizička pojava podrazumijevala veću  nagradu,  istaknutiji stepen  i ubjedljivije čudo? Zar nije, u slučaju da je još živ, od Allahovog Poslanika, salallahu alejhi ve sellem, mogao  prenositi hadise i kur’anske ajete,  demantirati lažne hadise,  iskrivljene predaje i pobijati pojave krivog  učenja.  Da je tako  sigurno  bi s muslimanima učestvovao  u  borbi,  prisustvovao  okupljanjima,  pomagao  u  otklanjanju  zlih namjera neprijatelja, upućivao učenjake i vladare da poduzimaju prave poteze i si.  Bilo  bi to  korisnije nego  da se o  njemu  pričaju  priče; kako  se skriva po zabitim mjestima,  putuje pustinjama i dalekim krajevima,  kako  se sastaje sa ljudima od  kojih  je većina nepoznata,  i kako  im,  mimo  ostali svijet,  otkriva tajne.  Ni jedan  pametan  čovjek  se neće dvoumiti oko  ovoga što  smo  naveli, Allah, azze ve džel, upućuje na pravi put onoga koga On hoće.”

U Sahihima Buharije i Muslima, kao i drugim djelima, od Abdullaha ibn Omera se prenosi,  da je Allahov  Poslanik  s.a.v.s.  jedne noći kad  je klanjao  jaciju,  rekao: “Vidite li ovu večerašnju noć? Za sto godina niko od onih koji su danas na licu Zemlje neće biti živ!”, a u drugom riwajetu stoji: “od onih koji trepću očima”.

Ibn  Omer  dalje  kaže:  “Ljudi  su  se  od  ovih  riječi  Allahovog  Poslanika, salallahu alejhi ve sellem, prepali.” Time je mislio na kraj stoljeća.

Imam Ahmed  navodi: “Abdurrezzak  nam je pričao,  da je čuo  od  Ma‘mera, on od ez-Zuhrije, on od Salima ibn Abdullaha i Ebu Bekra ibn Sulejmana ibn Ebi Hajseme,  da je Abdullah  ibn  Omer rekao: “Jedne noći,  pred  kraj života, Allahov Poslanik, salallahu alejhi ve sellem, je klanjao jaciju, pa je kad je predao selam, ustao i rekao: - Vidite li ovu noć? Za sto godina neće biti nikoga ko je sada na licu Zemlje!”
Buharija i Muslim ovaj hadis također navode od Ez-Zuhrija.

Imam Ahmed,  također,  navodi: “Muhammed  ibn  Ebi Adijj nam je pričao, da je čuo  od  Sulejmana et-Timija,  on  od  Ebu  Nadreta,  a on  od  Džabira ibn Abdullaha,  da je Allahov  Poslanik  na mjesec dana - ili malo  prije svoje smrti, rekao: - Nema ni jedne žive duše - ili: od vas nema niko ko je danas živ - da će nadživjeti sljedećih sto godina.”
Imam Ahmed  dalje navodi: “Musa ibn  Dawud  nam je pričao,  da je čuo  od Ibn  Luhej‘a,  on  od  Ebu  ez-Zubejra,  a on  od  Džabira,  da je Poslanik  na mjesec dana prije nego  što  će umrijeti,  rekao: “Pitaju  me o  Smaku  svijeta.  To samo  Allah  zna.  Kunem se Allahom da danas na Zemlji nema ni jedne žive duše koja će živjeti još sto godina!”

Hadis sličan ovom navodi i Muslim, preko Ebu Nadreta i Ebu ez-Zubejra, a njih dvojica preko Džabira ibn Abdullaha.

Tirmizija navodi: “Abbad nam je pričao da je čuo od Ebu Muawije, on od el-A‘meša,  on  od  Ebu  Sufjana,  a on  od  Džabira,  da je Allahov  Poslanik, salallahu alejhi ve sellem, rekao: “Nema žive duše na Zemlji koja će živjeti još sto  godina!” Ovaj hadis ispunjava i Muslimove uvjete.

Ibn el-Džewzi kaže: “Ovi sahih hadisi pobijaju tvrdnju da je Hidr još živ.”

Oni zatim kažu: “Dakle,  sve gotovo  kategorički govori u  prilog  tvrdnji da Hidr nije doživio  vrijeme Allahovog  Poslanika Čak  i da je doživio  vrijeme Božijeg  Poslanika Hidr,  po  ovome hadisu,  nije mogao  živjeti duže od  sto godina poslije Poslanika. Dakle, on je sada sigurno mrtav a ne živ, jer i on ulazi u  značenje ovih  hadisa,  jer iz njega nije izuzet,  sve dok  se za to  ne bi našao vjerodostojan dokaz, koji se mora prihvatiti.” Allah, opet, najbolje zna.

Hafiz Ebu  el-Kasim es-Suhejli u  svom djelu  et-Ta‘rif we-l-'Ilam navodi mišljenje Buharije i njegovog  učitelja Ebu  Bekra el-Arebija da je Hidr možda živio  za vrijeme Poslanika ali je,  u  skladu  sa ovim hadisom,  poslije njega umro.

Međutim,   sporno   je   da   je   Buharija   tvrdio   da   je   Hidr   doživio   vrijeme Poslanika

Es-Suhejli dozvoljava mogućnost da je on  to  ipak  doživio  i u  tom smislu takav  stav  prenosi od  drugih.  On  kaže: “Što  se tiče Hidrovog  života sve do doba Poslanika i njegovog  žaljenja za Poslanikom zajedno  sa ehli-bejtom,  o tome postoji i vjerodostojna predaja”,  a zatim navodi predaje koje smo  mi ranije citirali. Istina, on ne navodi njihove senede. Allah, opet, najbolje zna.
