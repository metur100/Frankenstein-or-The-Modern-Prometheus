Ibn Ishak kaže da je on bio Bizantijac i da je Ejjub bio sin Mewsa, sina Raziha, sina el-Ajsa, sina Ishakovog, a on je sin Ibrahimov a.s. Drugi kažu da je on Ejjbu, sin Mewsa, sin Ra’wila, sina el-Ajsa, sina Ishakova, sina Jakubova. O njegovom porijeklu ima i drugačijih mišljenja.

Ibn Asakir kaže da mu je majka bila Lutova ss kćerka i da mu je otac bio jedan od onih koji su povjerovali u Ibrahima a.s. kada je bačen u vatru i nije izgorio. 

Prvo mišljenje je najpoznatije, jer je on jedan od Ibrahimovih potomaka, kao što smo ranije rekli tumačeći riječi Uzvišenog:I od njegovih potomaka Dawuda, Sulejmana, Ejjuba, Jusufa, Musaa i Haruna. (El-En'am, 84.) Zapravo riječ njegovih u ovom ajetu se odnosi na Ibrahima, a ne na Nuha – neka je i Allahov mir i spas na obojicu. On je jedan od poslanika za kojeg Allah, azze ve džel, u suri En-Nisa' kaže da im je dolazila objava: Mi objavljujemo tebi, kao što smo objavljivali Nuhu i vjerovjesnicima poslije njega, a objavili smo i Ibrahimu, i Ismailu, i Ishakuji Jakubu i potomcima, i Isau i Ejjubu. (En-Nisa', 163.) 

Tačno je da on potiče iz loze El-Ajsa, sina Ishakovog i njegove žene za koju neki kažu da je bila Lija kći Jakuba, drugi Rahma kći Efrasima. Ima mišljenja da je Lija bila kći Minsa, sina Jakubova. To mišljenje je najpoznatije, pa ga ovdje zato i navodimo. Nakon njega govorit ćemo, ako Bog da, O vjerovjesnicima sinova Israilovih, uzdajući se u Allaha i na Njega se oslanjajući. 

Uzvišeni Allah kaže: "! Ejjubu, kada zamoli Gospodara svoga: "Mene je snašla nevolja, a Ti si od milostivih najmilostiviji!"! "I Mi mu se odazva I otklonismo mu nevolju koja ga je morila i dadosmo mu milošću Našom njegovu čeljad, i uz njih još toliko, kao pouku onima koji ibadet čine (El-Enbija', 83.-84.)

A u suri Sad, Uzvišeni kaže: *I sjeti se roba Našeg Ejjuba kada je Gospodaru svome zavapio: "Šejtan me na zlo navraća i misli lažne mi uliva!" "Udri nogom o zemlju -  eto hladne vode za kupanje i piće!" - i Mi smo mu iz milosti Naše čeljad njegovu darovali i još toliko uz njih, da bude pouka za one koji imaju pameti -* "I uzmi rukom svojom snop i njime udari, samo zakletvu ne prekrši!" Mi smo znali da je on izdržljiv; divan je rob on bio i mnogo se kajao!*(Sad, 41.-44.)

Ibn Asakir navodi da je El-Kelbi rekao: "Prvi vjerovjesnik koji je poslan bio je Idris. Zatim je poslan Nuh, pa Ibrahim, pa Ismail, pa Ishak, pa Jakub, pa Jusuf, pa Lut, pa Hud, pa Salih, pa Musa, pa Harun, pa Ilijas, pa El-Jese', pa Arfi ion Suwejlih ibn Ifrasim ibn Jusuf ibn Jakub, pa Junus ibn Metta - od Jakubovih potomaka, pa Ejjub ibn Zirah ibn Amus ibn Liferz ibn el-Ajs ibn Ishak ibn Ibrahim.'" Međutim, neki dijelovi ovog redoslijeda su sporni, jer je poznato da su Hud i Salih bili nakon Nuha, a prije Ibrahima. Allah, opet, najbolje zna.

Mufessiri, historičari i neki drugi kažu: "Ejjub je bio bogat i posjedovao je sve oblike i vrste imetka: krupnu i sitnu stoku, robove i velike površine zemlje u Es-Senijjetu, odnosno Hawranu (južno od Damaska)." Ibn Asakir navodi da je cio taj kraj bio njegov i da je imao puno djece i čeljadi. 

Zatim je svega toga lišen, pa je iskušan najrazličitijim nevoljama na svom tijelu, od koga su mu samo srce i jezik ostali zdravi, kojima je činio zikr Allahu. Pored svega toga on je bio saburli, uzdao se u Allaha i činio mu zikr danju i noću, jutrom i večeri.

Njegova bolest je potrajala tako dugo, da su ga napustili i najbliži prijatelji, pa je izveden iz svoga grada i ostavljen na jednom smetlištu. Svijet ga je prestao obilaziti, tako da nije ostao niko ko bi sa njim saosjećao osim njegove žene, koja je pazila na svoje obaveze prema njemu i sjećala se kako je on prije toga bio prema njoj dobar i milostiv. Ona ga je obilazila, 'pazila i pomagala mu da obavlja nuždu i drugo što mu je bilo potrebno. Ali, njeno stanje se pogoršalo, ponestalo joj sredstava, tako da je i sama morala služiti svijetu da bi nešto zaradila, kako bi ga mogla nahraniti i pružiti što mu treba. Neka Allah bude zadovoljan sa njom, a i ona sa Njim! Ona je sa njim saburli podnosila gubitak bogatstva i djece, nesreću koja je pogodila njenog muža, škrtost bogatih i služenje drugima, nakon sreće i blagostanja u Skome su bili i poštovanja koje su uživali. Pa svi smo Allahovi i Njemu se vraćamo! 

U sahih hadisu je potvrđeno da je Allahov Poslanik , salallahu alejhi ve sellem, rekao: "Najteža uskušenja od ljudi imaju vjerovjesnici, zatim dobri ljudi, zatim najbolji iza njih, 'paonda najbolji iza njih." 

On je također rekao: "Čovjek se stavlja na iskušenja prema čvrstini vjere. Akoje čvrst u vjeri, poveća mu se iskušenje." 

Sve nevolje Ejjubu, alejhi selam, su samo povećale sabur i nadu da će biti nagrađen s zato, i zahvalnost Allahu, tako da se njegov sabur i nevolje koje su ga zadesile ' navode kao primjer.

Od Wehba ibn Munebbiha i nekih jevrejskih učenjaka se prenosi duga priča. o Ejjubu i o tome kako je izgubio bogatstvo i djecu i kako ga je zadesila bolest, Allah zna je li ta priča tačna.

Od Mudžahida se prenosi da je rekao: "Ejjub, alejhi selam, je prvi čovjek koji je obolio od kozica (boginja)".

O tome, koliko su dugo njegove muke trajale, postoje različita mišljenja, Wehb smatra da je on ikušavan tačno tri godine, ni manje ni više od toga.

Enes kaže: "Iskušenje mu je trajalo sedam godina i nekoliko mjeseci, Bačen je na smetljište sinova Israilovih, gdje su mu tijelo napadali razni insekti sve dok ga Allah nije izliječio, obilato nagradio i pohvalio." Humejd kaže da je iskušavan punih osamnaest godina.

Es-Sudejj kaže: "Meso je otpadalo sa njega, tako da su od tijela ostale samo kosti i živci. Žena mu je donosila pepeo i posipala ispod njega. Kada joj je dodijalo, rekla mu je: "Ejjube, kad bi zamolio svoga Gospodara, sigurno bi te izliječio." On joj je odgovorio: "Uživao sam u zdravlju sedamdeset godina, pa zar je puno da sedamdeset godina osaburim radi Allaha?" Ona se zabrinula zbog ovakvog odgovora jer je morala služiti svijetu za naknadu i tako hraniti Ejjuba, alejhi selam. 

Znajući da je ona Ejjubova žena i bojeći se da na njih ne prenese bolest jer ga je obilazila i sa njim dolazila u kontakt, svijet joj više nije davao nik: va posla. Kada više ni kod koga nije nalazila posla, kćeri jednog bogataša prodala Je svoju pletenicu za veću količinu kvalitetne hrane. Kada ju je donijela Ejjubu, on ju je upitao: "Odakle ti ovo?" Ona je sakrivši istinu rekla: "To sam dobila služeći ljudima." Ni sutradan nije mogla naći posla pa je i drugu pletenicu prodala za hranu, koju je donijela Ejjubu, opet sakrivši istinu od njega, Međutim, on se zakleo da neće jesti dok mu ne kaže odakle joj hrana. Ona je tada skinula pokrivač sa svoje glave, pa je, kad je ugledao njenu glavu bez kose, zamolio: "Gospodaru moj, mene je snašla nevolja, a Ti si od milostivih najmilostiviji!"' (El-Enbija', 83.) 

Ibn Ebi Hatim kaže: "Pričao nam je moj otac, da je njemu pričao Ebu Seleme, a njemu Džerir ibn Hazim, da je Abdullah ibn Ubejda ibn Umejr rekao: "Ejjub je imao dva brata. Jednog dana su došli da ga obiđu, ali mu zbog zadaha nisu mogli prići, pa su zastali podaleko od njega i jedan drugom je rekao: "Da je Allah znao da od Ejjuba ima ikakvog hajra, ne bi ga na ovakvo iskušenje stavljao." Ejjub se zbog njihovih riječi ražalostio kao nikada do tadai rekao: "Bože, Ti znaš da nikada nisam zanoćio sit znajući za nekoga gladnog, pa potvrdi da istinu govorim!", pa je to s neba, dok su njih dvojica slušali, bilo potvrđeno. Zatim je rekao: "Bože, Ti znaš da nikada nisam imao dvije košulje, znajući da neko nema šta obući, a da mu nisam jednu dao, pa potvrdi da istinu. govorim!", pa je i to s neba, dok su njih dvojica slušali, bilo potvrđeno, Zatim je, Allahu padajući na sedždu, rekao: "Bože, tako Ti Tvoje veličine, svoju glavu neću podići sve dok me ne izliječiš!" I zaista, svoju glavu nije podigao. sve dok nije bio izliječen.

Ibn Ebi Hatim i Ibn Džerir navode: "Pričao nam je Junus ibn Abdula"la, da mu je pričao Ibn Wehb, a njemu Nafi' ibn Jezid, da je čuo od Ukajla, on od Ez- Zuhrije, a on od Enesa ibn Malika, da je Poslanik, salallahu alejhi ve sellem, rekao: "Iskušenje Allahovog vjerovjesnika Ejjuba je trajalo osamnaest godina, pa su ga svi, i bliži dalji napustili, osim dvojice, njemu najdraže braće, koji su ga obilazili i tješili. Jednom prilikom jedan drugom je rekao: "Znaš, mora da je Ejjub, tako mi Allaha, učinio nekakav grijeh, kakav na svijetu niko nije učinio!"" Drugi je rekao: "Šta li bi to moglo biti?" Prvi je rekao: "Evo već je osamnaest godina Kako mu se Allah nije smilovao i muku mu otklonio."

Kada su ponovo došli, ovaj se nije mogao strpiti da ga ne upita za to, pa je Eljjub rekao: "Ne znam o čemu govoriš, i šta bi moglo biti, osim što Allah zna da sam jednom naišao pored dvojice ljudi koji su se prepirali, i zaklinjali se Allahom, pa sam, kad sam se vratio kući, zamolio da im Allah oprosti, u želji da se spominje samo tamo gdje treba." 

Kad bi izlazio da obavlja nuždu, njegova žena bi ga izvodila i dizala za ruku i nakon toga vraćala natrag. Jednog dana ona je zakasnila, pa je Allah objavio Ejjubu na mjestu gdje je bio: "Udari svojom nogom - eto hladne vode, za kupanje i piće!" (Sad, 42.) Kada je zakasnivši došla ugledala ga je kako joj prilazi zdrav i ljepši nego što je bio, nakon što je Allah od njega bolest otklonio. Kada ga je ugledala, upitala je: Allah te blagoslovio, jesi li gdje vidio bolesnog Allahovog vjerovjesnika? Tako mi Allaha koji je moćan da to Uradi, od tebe nikada nisam vidjela sličnijeg čovjeka njemu kada je bio zdrav!" Onjoj je odgovorio: "Pa to sam ja!"

lbn Ebi Hatim dalje kaže: "On je imao dva gumna - jedno za pšenicu, a drugo za ječam. Tada je Allah poslao dva oblaka. Kada je jedan od njih naišao iznad gumna za pšenicu, na njega je sasuo hrpu zlata, a drugi je na gumno ječam sasuo hrpu srebra." 

Ovo je citat Ibn Džerira, a potpuno isti navodi i Ibn Hibban u svom Sahihu, koji prenosi od Muhammeda ibn el-Hasana ibn Kutejbe, on od Harmele, a on od Ibn Wehba itd. Međutim, krajnje je čudno za ovu predaju reći da su to Poslanikove riječi. Prije će biti da su to riječi nekog od ashaba (mewkuf). 

lbn Ebi Hatim kaže: "Pričao nam je moj otac, da je njemu pričao Musa ibn Ismail, a njemu Hammad, da je Alija ibn Zejd čuo od Jusufa ibn Mehrana, a on od Ibn Abbasa, da je rekao: "Allah je Ejjuba obukao odjećom iz Dženneta, pase povukao i sjeo po strani. Kada mu je žena došla nije ga poznala, nego mu lje rekla: "Robe Božiji, gdje je otišao onaj bolesnik što je bio ovdje? Možda su gase psi i vukovi dograbili." Neko je vrijeme sa njim razgovarala, a onda joj je onrekao: "Jadna ne bila, pa ja sam Ejjub!"" "Zar se ismijavaš sa mnom, robe Bož I", upitala je ona, a on joj je odgovorio: "Jadna ne bila, pa ja sam Ejjub. Allah mi je vratio moje tijelo."

Ibn Abbas zatim kaže: "Allah mu je, opet, dao ono isto bogatstvo i djecu, i uz njih još toliko više." Wehb ibn Munebbih kaže: "Allah mu je lada objavio: Vratio sam ti tvoju porodicu i bogatsto I još jednom toliko.

Okupaj se ovom vodom, jer ti je u njoj lijek! Zakolji kurbana za tvoje prijatelje i za njih zatraži oprost, jer su se o tebe kod Mene ogriješili.” Ovo navodi Ibn Ebi Hatim.

Ibn Ebi Hatim, također, kaže: "Pričao nam je Ebu Zera', da je njemu pričao Amr ibn Merzuk, a njemu Hemmam, da je čuo od Katadea, on od En-Nadra ibn Enesa, on od Bešira ibn Nuhejka, a ovaj od Ebu Hurejre, da je Poslanik, salallahu alejhi ve sellem,  rekao: "Kada je Allah izliječio Ejjuba, alejhi selam, obasuo ga je zlatnim skakavcima, pa ih Je on počeo kupiti i trpati u svoju odjeću. Tada mu je bilo rečeno: - Zar se" nisi zasitio? a on je odgovorio: "Gospodaru moj, a ko će se zasititi Tvoje milosti?"

Ovaj hadis navodi i Imam Ahmed od Ebu Dawuda et-Tajalisija i Abdussamed od Hemama, a on od Katadea i dalje istim senedom. Ibn Hibban ga također navodi u svom Sahihu od Abdullaha ion Muhammeda el-Ezdija, koji ga je čuo od Ishaka ibn Rahiwejha, a on od Abdussameda i dalje istim senedom. Ipak ga ne navodi ni jedan od autora šest najpriznatijih zbirki hadisa, iako ispunjava. uvjete sahih hadisa. Allah, opet, najbolje zna! | Imam Ahmed kaže: "Pričao nam je Sufjan, da je čuo od Ebu Zinada, a on od el-A'redža, da je Ebu Hurejre rekao: "Ejjubu je poslano Jato zlatnih skakavaca, pa ih je počeo kupiti u svoju odjeću, pa mu je rečeno: - Ejjube, zar ti nije dovoljno što smo ti dali? On je odgovorio: "Gospodaru moj, a ko je neovisan o Tvojoj dobroti!"" Ovo su riječi ashaba (mewkuf), a u drugoj Veirziji. preko Ebu Hurejre se prenose kao riječi Poslanika s.a.v.s. (merfu').

Imam Ahmed također navodi: "Pričao nam je Abdurrezzak, da je njemu pričao. Ma'mer, da je Poslanik, salallahu alejhi ve sellem, rekao: "Dok se Ejjub kupao go, pred njega je palo jato zlatnih skakavaca. Ejjub ih je počeo trpati u svoju odjeću, pa ga je njegov Uzvišeni. Gospodar zovnuo: "Ejjube, zar ti to što vidiš nisam bio učinio nepotrebnim? - Jest, Gospodaru moj, ali mi je potreban Tvoj bereket, odgovorio je on.? i Ovakav hadis preko Abdurrezzaka navodi i Buharija. 

"Udari svojom nogom" (Sad, 42.), tj. udari nogom o zemlju. On je uradio što mu je naređeno, pa je Allah dao da provrije izvor hladne vode. Zatim mu je naredio da se njome okupa i da je pije, pa je Allah od njega otklonio bol, teškoću, patnju i bolest koja mu je bila i spolja i unutar tijela. Nakon toga Allah mu je dao i vanjsko i unutarnje zdravlje, izuzetnu ljepotu i veliko bogatstvo. On mu je, čak poput obilne kiše, spustio bogatstvo u vidu zlatnih skakavaca.

Allah mu je njegovu porodicu povratio, kao što u Kur'anu kaže: I dadosmo mu, milošću Našom, njegovu čeljad, i uz njih još toliko. (El-Enbija', 84) Jedni kažu da je Allah pomrle proživio, a drugi da ga je darovao novim potomcima' na ovom svijetu u zamjenu za one koji su pomrli i da će ih sve zajedno sakupiti! na Ahiretu. Iz Naše milosti, tj. od njega smo otklonili nevolju i izliječili ga, iz Naše milosti, sažaljenja i dobrote, i da bude pouka onima koji ibadet čine, tj. da onaj ko bude stavljen na iskušenje u tijelu, imetku ili djeci ima pouku u primjeru Allahovog vjerovjesnika Ejjuba, koga je Allah iskušao sa još većom kušnjom, pa je osaburio i nadao se nagradi od Allaha, dok mu je On nije tklonio. 

'Oni koji u kontekstu ovog ajeta riječ rahma (milost) razumiju kao ime jjubove žene griješe i govore bez ikakvih argumenata. Ed-Dahhak od Ibn Abbasa prenosi da joj je Allah povratio mladost i produžio život, pa je Ejjubu odila još dvadeset šestoro muške djece. 

Ejjub je nakon toga živio još sedamdeset godina u zemlji bizantijskoj u d čistoj vjeri Islamu. Nakon njega iskrivili su Ibrahimovu vjeru.

I uzmi svojom rukom snop i njime udari, samo zakletvu ne prekrši! Mi smo vidjeli da je on saburli. Divan je on rob bio i mnogo se kajao! (Sad, 44.) Ovoje olakšica od Uzvišenog Allaha Svome robu i vjerovjesniku Ejjubu, alejhi selam, za njegovu zakletvu da će svoju ženu stotinu puta udariti bičem. 

Jedni kažu da se na to zakleo zato što je prodala svoje pletenice, a drugi zato što joj se šejtan pojavio u liku ljekara i govorio joj o Ejjubovom lijeku, a ona mu nakon toga došla i to mu ispričala. On je odmah znao da je to bio šejtan, pa se zakleo da će je kazniti sa sto udaraca bičem. Kada ga je Uzvišeni Allah izliječio, odredio mu je da uzme snop palminih grančica sa okićenim 'hurmama i da je njima jedanput udari, pa da to bude umjesto stotinu udaraca bičem. Ejjub je tako ispunio zakletvu i nije je prekršio. 

Ovo je olakšanje i izlaz za onog ko se bojao Allaha i bio Mu pokoran, pogotovo ako se radilo o strpljivoj ženi, koja se nadala Allahovoj nagradi, bila iskrena i dobročinitelj, na pravom putu i odvažna - Allah bio zadovoljan sa njom. Zato je Uzvišeni Allah dao olakšicu, koju je objasnio riječima: Mi smo vidjeli da je on saburli. Divan je on rob bio i mnogo se kajao! Mnogi islamski pravnici su ovu olakšicu koristili kod zakletvi i zavjeta, a neki su otišli i dalje, pa su poglavlje o lukavstvima uvrštavali u djela zabranjena Islamom. Započinjali bi ga sa ovim časnim ajetom, pa bi onda tu navodili čudne i neobične stvari, čiji isječak ćemo navesti u poglavlju o šerijatskim propisima, kada do njega, ako Bog da, dođemo. Ibn Džerir i neki historičari tvrde da je Ejjub umro kada je imao devedeset tri godine, a neki drugi kažu da je živio duže.

Lejs od Mudžahida prenosi iskaz u kojem se kaže da će Allah s.v.t. na Sudnjem danu Sulejmana a.s. uzeti kao dokaz protiv bogataša, Jusufa a.s. kao dokaz protiv bludnika, a Ejjuba a.s. kao dokaz protiv onih koji su imali iskušenja. 

Ejjub želi je ostavio oporuku svom sinu Hawmelu, a nakon njega njegovu ulogu je nastavio njegov sin Bišr ibn Ejjub, za kojeg mnogi ljudi tvrde da je bio Zulkifl. Allah najbolje zna!

Ovaj njegov sin, za kojeg kažu da je bio vjerovjesnik, kako oni tvrde, umro je kada je imao sedamdeset pet godina. S obzirom da neki kažu da je Zulkifl bio Ejjubov sin, neka je Allahov mir i spas na njih obadvojicu, sada ćemo navesti kazivanje o njemu.
