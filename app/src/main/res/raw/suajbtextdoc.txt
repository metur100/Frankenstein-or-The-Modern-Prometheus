U suri El-A’raf, nakon kazivanja o Lutovom narodul, Uzvišeni kaže: *A u Medjen - njihova brata Šuajba. On je govorio: “O narode moj, Allaha obožavajte, vi drugog boga sem Njega nemate! Došao vam je jasan dokaz od vašeg Gospodara, zato pravo na litri i vagi mjerite, i ljudima na njihovim stvarima ne zakidajte, i red na Zemlji ne remetite kad je već na njoj uspostavljen. To vam je bolje ako vjerujete. *I ne postavljajte zasjede na svakom putu, prijeteći i od Allahova puta odvraćajući one koji u Njega vjeruju i želeći ga iskriviti. I sjetite se kada ste bili malobrojni, pa vas je On umnožio, i pogledajte kako su završili oni koji su nered pravili. *A ako jedni od vas vjeruju u ono što je po meni poslano, a drugi ne vjeruju, onda pričekajte dok nam Allah ne presudi, jer On je najbolji sudija!" *Moćnici iz njegovog naroda, koji su bili oholi, rekoše: “Ili ćete se vi u našu vjeru vratiti, ili ćemo mi, o Šuajbe, i tebe i one koji s tobom vjeruju, iz našeg grada istjerati." “Zar i ako mi to ne bismo htjeli? ", upita on. * “Ako bismo se u vašu vjeru vratili, nakon što nas je Allah spasio nje, na Allaha bismo laž iznijeli. Mi se ne možemo u nju vratiti, osim ako to bude htio Allah naš Gospodar. Naš Gospodar Svojim znanjem sve obuhvaća, Mi se na Allaha oslanjamo. Gospodaru naš, Ti presudi nama i našem narodu pravedno, jer si Ti najpravedniji sudija! "' *A moćnici iz njegovog naroda, koji nisu vjerovali, rekoše: “Ako pođete za Šuajbom, sigurno ćete biti na gubitku." *I zadesi ih potom strašan potres, i oni osvanuše u svojim kućama povaljani. *Oni koji su poricali Šuajba, kao da nikad nisu tu ni živjeli; oni koji su poricali Šuajba, oni su bili na gubitku! *I on se okrenu od njih, i reče: “O narode moj, ja sam vam prenio poslanice Gospodara svoga i savjetovao vas, pa kako da žalim za narodom nevjerničkim? " (EI-A’raf, 85.-93.)

U suri Hud, nakon kazivanja o Lutovom narodu, On, također, kaže: *I u Medjen - njihova brata Šuajba. On je govorio: “O narode moj, Allaha obožavajte, jer vi drugog boga osim Njega nemate; i ne zakidajte na litru i na vagi! Vidim da dobro živite, ali se bojim da vas jednog dana ne zadesi kazna, pa da svi nastradate, *O narode moj! Pravo mjerite na litri i vagi i ne zakidajte ljude u njihovim stvarima, i ne činite zlo na Zemlji, čineći nered. *Bolje vam je ono što Allah ostavlja kao dozvoljeno ako ste vjernici, a ja nisam vaš čuvar " *Oni su govorili: “O Šuajbe, da li ti tvoj namaz naređuje da napustimo ono što su naši preci obožavali, ili da ne postupamo sa našim imanjima onako kako mi hoćemo? E baš si blag i razborit!" *On je govorio: “O narode moj, šta mislite ako ja imam čvrst dokaz od Gospodara svoga, i ako mi je svega u obilju dao? Ja ne želim da činim ono što vama zabranjujem, želim samo da popravim koliko mogu, a moj uspjeh zavisi samo od Allaha. Na Njega se oslanjam i Njemu se obraćam. 

*O narode moj! Neka vas neslaganje sa mnom nikako ne dovede do toga da vas zadesi ono što je zadesilo Nuhov narod ili Hudov narod ili Salihov narod. A ni Lutov narod nije od vas puno daleko. *I tražite oprost od Gospodara svoga, a zatim Mu se pokajte! "Moj Gospodar je, zaista, milostiv i puno voli." *Oni rekoše: “O Šuajbe! Mi ne razumijemo mnogo toga što ti govoriš, a vidimo i da si ti među nama slab. Da nije roda tvoga, mi bi te kamenovali. Ti nama nisi drag." *On reče: “O narode moj, vam je moj rod draži od Allaha, kojeg potpuno odbacujete? Moj Gospodar dobro zna ono što vi radite! *O narode moj, radite šta hoćete, a radit ću i ja! Vi ćete sigurno saznati koga će ponižavajuća kazna stići i ko je lažac! Pa, čekajte, a i ja ću sa vama čekati!" *I kada je došla Naša odredba, Mi smo, iz milosti Naše, spasili Šuejba i one koji su s njim vjerovali, a one koji su nasilje činili zadesio je užasan glas, pa su u svojim kućama osvanuli povaljani. *Kao da nikad nisu u njima ni živjeli! Daleko bio Medjen, kao i Semud! (Htd, 84.-95.) 

U suri El-Hidžr, također nakon kazivanja o Lutovom narodu, Uzvišeni kaže: *A stanovnici Ejke su bili nasilnici *pa smo im se osvetili, i oba su pored puta vidljivi. (El-Hidžr, 78.-79.)

Usuri Eš-Šu*ara', također nakon kazivanja o Lutovu narodu Uzvišeni kaže: “Stanovnici Ejke su poricali poslanike. *Kada im Šuajb reče: “Zar se ne bojite? “*Ja sam vam, zaista, poslanik pouzdani, *zato se bojte Allaha i meni pokorni budite! *Za ovo od vas ne tražim nikakvu nagradu, moja nagrada je samo kod Gospodara svjetova. *Pravo mjerite na litru i ne zakidajte, *a na vagi ispravnom mjerom mjerite. *I ne zakidajte ljude u njihovim stvarima, i nemojte zlo po Zemlji činiti nered praveći. *I bojte se Onoga koji je stvorio i vas, i narode drevne!" *Oni rekoše: “Ti si, zaista, opčinjen i ti si samo običan čovjek kao i mi, i mi, zaista, smatramo pravim lašcem. *Zato, ako istinu govoriš, spusti na nas kaznu s neba! *On reče: “Gospodar moj najbolje zna šta vi radite! " *Tako su ga oni u laž utjerivali, pa ih je stigla kazna iz oblaka; a to je bila kazna jednog strašnog dana. *U tome je, zaista, pouka, ali većina njih nisu vjernici, *a Gospodar tvoj je, zaista, Silan i Milostiv. (Eš-Šu“ara', 176.-191.)

Stanovnici Medjena su bili Arapi. Živjeli su u gradu Medjen, koji je bio blizu oblasti Me’an u Šamu - u pravcu Hidžaza i u blizini mora Lutovog naroda. Živjeli su neposredno nakon Lutovog naroda. Medjen je i ime plemena, po kome su poznati. Oni su potomci Medjena, sina Medjanova, sina Ibrahimova a.s..

Njihov poslanik je Šuajb, sin Mikila, koji je sin Ješdžuna. Navodeći ovo, Ibn Ishak kaže: “Na sirskom jeziku on se zvao Jetrun." Međutim, to je diskutabilno. Drugi kažu da je on sin Ješhara, ovaj sin Lawija, a on sin Jakuba. Treći kažu da je Šuajb sin Nuwejba, sina Ajfova, ovaj sin Medjena, a on je sin Ibrahima. Četvrti kažu da je on sin Sajfura, sina Ajfova, sina Sabitova, on sin Medjena, a on sin Ibrahima a.s. U pogledu njegova porijekla postoje i drugačija mišljenja. Ibn Asakir kaže: “Jedni kažu da mu je nana, a drugi majka, Lutova kćerka.

Sve u svemu, on je jedan od onih koji su povjerovali Ibrahimu, sa njim. učinio hidžru i otputovao za Damask. Ibn Kutejbe od Wehba ibn Munebbiha prenosi da je rekao: “Šuajb i Mulgim su, između ostalih, bili oni koji su povjerovali Ibrahimu na dan kada je bio bačen u vatru. Njih dvojica su kasnije sa Ibrahimom učinili hidžru u Šam, pa ih je oženio sa dvjema Lutovim a.s. kćerkama." Međutim, ništa od ovoga nije pouzdano. Allah, opet, najbolje zna!

Ebu Omer ibn Abdulberr u svom djelu eI-Istiab, govoreći o biografiji Seleme ibn Se'ida el-Anzija, kaže: “On je došao Allahovom Poslaniku, salallahu alejhi ve sellem, primio Islam i rekao da je iz mjesta Anza." Na to je Poslanik, salallahu alejhi ve sellem, rekao: “Divno li je mjesto Anza! Njegovi mještani su bili potlačeni, pa su pobijedili. Oni su Šuajbov narod, a Musaova tazbina."

Da je ovaj hadis vjerodostojan, iz njega bi proizilazilo da je Šuajb Musaov punac, i da potječe iz čistokrvnog arapskog plemena koje se zove Anza, a ne od Anze ibn Eseda ibn Rebia“ ibn Nezzara ibn Ma“da ibn Adnana, a ovi su živjeli dugo vremena poslije njega. Allah, opet, najbolje zna! 

U hadisu Ebu Zerra, koji se nalazi u Sahihu Ibn Hibbana u poglavlju o vjerovjesnicima i poslanicima, stoji da je Poslanik, salallahu alejhi ve sellem, rekao: “Četvorica su Arapi: Hud, Salih, Šuajb i tvoj Poslanik, Ebu Zerre." Neki su raniji učenjaci Šuajba nazivali: “Hatibu-l-enbijai" - “Rječiti vjerovjesnik", jer je bio veoma rječit; biranim izrazima pozivao je svoj narod da vjeruju u njegovo poslanstvo. Ibn Ishak ibn Bišr prenosi od Džuwejbira i Mukatila, oni od Dahhaka, a on od Ibn Abbasa, da je rekao: “Kada bi Allahov Poslanik, salallahu alejhi ve sellem, spomenuo Šuajba, rekao bi: - To je Rječiti vjerovjesnik." Stanovnici Medjena su bili nevjernici koji su se bavili drumskim razbojništvom, ugrožavanjem prolaznika. Obožavali su drvo-Ejku, oko koga je bilo gusto grmlje. Po svojim djelima i međusobnim odnosima ubrajali su se među najgore ljude. Krivo su mjerili i zakidali na vagi. Uzimali su preko mjere, a plaćali ispod cijene.

Zato im je Allah kao poslanika poslao jednog čovjeka od njih, Šuajba a.s., koji ih je pozivao da obožavaju samo Allaha, koji nema nikakva sudruga, a odvraćao ih od upuštanja u griješna djela, kao što je zakidanje ljudi u njihovim stvarima i zastrašivanje po putevima i stazama. Neki su mu povjerovali, ali ih je većina ostala kao nevjernici, dok ih Allah nije žestoko kaznio. On je Zaštitnik i Hvaljeni.

Tako Uzvišeni kaže: A Medjenu - njihova brata Šuajba. On je govorio: “O narode moj, Allaha obožavajte, vi drugog boga osim Njega nemate! Došao vam je jasan dokaz od vašeg Gospodara." (EL-A’raf, 85.) Tj. došla vam je jasna potvrda i očit dokaz da je istina ono što vam donosim i da me je On poslao. Time se misli na mu“džize koje mu je Allah dao. Nama nije konkretno i detaljno preneseno koje su to mu'džize bile, nego se ovim riječima samo ukratko ukazuje na njih.

“Zato pravo na litri i vagi mjerite, i ljudima na njihovim stvarima ne zakidajte, i red na Zemlji ne remetite kad je već na njoj uspostavljen." (El-A’raf, 85.) Dakle, naredio im je da budu pravedni, a zabranio da budu nepravedni. U slučaju da budu suprotno postupali zaprijetio im je i rekao: *To vam je bolje, ako vjerujete. *I ne postavljajte zasjede na svakom putu, prijeteći (El-A'raf, 85.-86.), tj. zastrašujući ljude pljačkom, otimačinom i ugrožavanjem na drumovima. 

U pogledu riječi: I ne postavljajte zasjede na svakom putu, prijeteći, Es-Sudejj u svom Tefsiru, od ashaba prenosi da je Šuajbov narod od prolaznika uzimao desetinu od njihove imovine. 

Ishak ibn Bišr od Džuwejbira, a on od Ed-Dahhaka, prenosi da je Ibn Abbas rekao: “Oni su bili nasilnici. Čekali bi na putu i od prolaznika uzimali desetinu. Oni su bili prvi koji su to uveli. I od Allahova puta odvraćajući one koji u Njega vjeruju i želeći ga iskriviti. (El-A’raf, 86.) On im je ovim zabranio da fizički, materijalno, duhovno i vjerski ugrožavaju ljude na putu. I sjetite se kada ste bili malobrojni, pa vas je On umnožio, i pogledajte kako su završili oni koji su nered pravili. (EI-A’raf, 86.) On ih je dakle podsjećao na Allahovu blagodat koju im je dao, množeći ih nakon što su bili malobrojni, i upozoravajući ih na Allahovu kaznu ukoliko ne budu radili ono na što ih on upućuje i na šta im ukazuje. 

U jednoj drugoj prilici on im je govorio: “I ne zakidajte na litru i na vagi! Vidim da dobro živite, ali bojim se da vas jednog dana ne zadesi kazna pa da svi nastradate. " (Hud, 84.) Tj. prestanite s tim što sada činite, da vam Allah ne bi berićet, u onome što sada imate, oduzeo, osiromašio vas i vaše bogatstvo upropastio! Ovome treba dodati i onosvjetsku kaznu, a ko obadvije iskusi, taj je doživio totalnu propast. On ih je, dakle, prvo, odvraćao od zakidanja i nedoličnog škrtarenja, a zatim upozorio da će im Allah na ovom svijetu uskratiti blagodati, a na Ahiretu najžešćom kaznom i bolnom patnjom kazniti. 

Nakon prethodne osude njihovih postupaka on im kasnije naređuje: *“O narode moj! Pravo mjerite na litru i kantaru i ne zakidajte ljude u njihovim stvarima, i ne činite zlo po Zemlji, čineći nered. *Bolje vam je ono što Allah ostavlja kao dozvoljeno, ako ste vjernici, a ja nisam vaš čuvar. " (Hud, 85.-86.) Ibn Abbas i Hasan el-Basri kažu: “Riječi: Bolje vam je ono što Allah ostavlja kao dozvoljeno, znače: Allahova opskrba vam je bolja od nasilnog otimanja tuđeg imetka. 

Ibn Džerir kaže da to znači: “Dobit koja ostaje nakon tačnog mjerenja na litru i vagi vam je bolja od nasilnog prisvajanja tuđeg imetka putem zakidanja. On zatim kaže: “Ovo se prenosi od Ibn Abbasa.

To što je rekao i ispričao Hasan podsjeća na riječi Uzvišenog: Reci: “Nije isto ono što je zabranjeno i ono što je dozvoljeno, makar te i iznenadilo mnoštvo onog što je zabranjeno. " (El-Ma'ida, 100.)

To znači da je ono što je halal, makar ga bilo i malo, bolje od onog što je haram, makar ga bilo i puno. Halal je blagoslovljen, makar ga bilo i malo, a haram će se razasuti, pa makar ga bilo i puno. U tom smislu Uzvišeni kaže: Allah uništava kamatu, a unapređuje sadaku. (El-Bekare, 276.)

Božiji Poslanik s.a.v.s. kaže: “Makar bile i velike, kamate će završiti sa malim." To bilježi Ahmed. Allahov Poslanik s.a.v.s. također kaže: “Neka se kupac i prodavac po slobodnoj volji dogovore prije nego što se raziđu! Ako budu iskreni i pazar dobro utanače, kupoprodaja će im biti blagoslovljena, a ako nešto sakriju i slažu, kupoprodaja će im ostati bez blagoslova." 

Sve u svemu, halal zarada je berićetna, makar bila i mala, a od harama nema koristi, makar bio i velik, Zato Allahov poslanik Šuajb kaže: “Bolje vam je ono što Allah ostavlja kao dozvoljeno, ako ste vjernici. " Njegove riječi: “a ja nisam vaš čuvar" (Hud, 86.), znače: Ono što vam naređujem radite radi Allaha i Njegove nagrade, a ne radi toga da vas vidim ja ili neko drugi. “O Šuajbe, da li ti tvoj namaz naređuje da napustimo ono što su naši preci obožavali, ili da ne postupamo sa našim imanjima onako kako mi hoćemo? E baš si blag i razborit! " (Hud, 87.) 

Ovo su govorili podrugujući mu se i ironično ga ismijavajući. Da li ti ovaj namaz, koji obavljaš, naređuje da nas spriječavaš da obožavamo ikog drugog osim tvog Boga, i da napustimo ono što su obožavali naši pradjedovi i drevni preci?“ Ili da obavljamo naše poslove samo onako kako ti želiš, napuštajući dosadašnju praksu koja se tebi ne sviđa, iako smo mi sa njom. “E baš si blag i razborit!"' Ibn Abbas, Mejmun ibn Mehran, Ibn Džurejdž, Zejd ibn Eslem i Ibn Džerir kažu: “Ovo su Allahovi neprijatelji podrugljivo govorili." On je govorio: “O narode moj, šta mislite ako ja imam čvrst dokaz od Gospodara svoga, i ako mi je svega u obilju dao? Ja ne želim da činim ono što vama zabranjujem, želim samo da popravim koliko mogu, a moj uspjeh zavisi samo od Allaha. Na Njega se oslanjam i Njemu se obraćam." (Hud, 88.) Ovdje dolazi do izražaja njegova blagost u ophođenju sa njima, s ciljem da ih na najljepši način uputi na Istinu. 

On im je govorio: “Šta mislite", vi koji me u laž utjerujete “ako ja imam čvrst dokaz od Gospodara svoga ", tj. čvrst dokaz da me je On poslao vama, “i ako mi je svega u obilju dao", tj. dao mi je poslanstvo i vjerovjesništvo, što vi ne možete shvatiti, pa zašto bih vas ja varao? Ranije je navedeno da se Nuh a.s. na sličan način obraćao svom narodu. 

“Ja ne želim da činim ono što vama zabranjujem. "' Tj. što god vam naredim, ja to sam prvi radim, a što god vam zabranim, ja sam prvi koji se toga kloni.

To je sjajna i pohvalna vrlina. Nasuprot nje su pokuđene i ružne osobine kojima se u posljednje vrijeme kite jevrejski učenjaci i njihovi govornici neznalice, o kojima Uzvišeni Allah, kaže: Zar drugima naređujete da čine dobro, a za sebe zaboravljate, vi koji čitate Knjigu? Zar ne shvaćate? (El-Bekare, 44.) Tumačeći ovaj ajet, mi smo naveli vjerodostojan hadis u kome Allahov Poslanik, salallahu alejhi ve sellem,  kaže: “Čovjek će biti doveden i bačen u vatru, pa će mu unutrica prosuta" - tj. crijeva će mu izaći napolje - “pa će se oko nje okretati kao što se magarac okreće na vršaju. Oko njega će se okupiti džehennemlije i upitati: “Šta je s tobom, čovječe? Zar ti nisi naređivao dobro, a odvraćao od zla?" "Jesam", reći će, “naređivao sam dobro, ali ga sam nisam radio, i odvraćao sam od zla, ali sam ga sam činio.”

To je osobina griješnika i nesretnika koji prkose poslanicima. Nasuprot njima plemeniti i pametni alimi koji se boje svoga Gospodara i kada su sami, oni su kako Allahov poslanik Šuajb kaže: “Ja ne želim da činim ono što vama zabranjujem. Želim samo da popravim koliko mogu." Tj. u svemu što radim i govorim ja želim dobro, koliko mi moj trud i snaga dozvolj avaju. “A moj uspjeh", u svemu, “zavisi samo od Allaha. Na Njega se oslanjam i Njemu se obraćam. " Tj. u svemu se na Njega oslanjam i u svemu se Njemu obraćam. Na ovaj način on njih podstiče. On, zatim, prelazi na metod zastrašivanja, pa kaže: “O narode moj! Neka vas neslaganje sa mnom nikako ne dovede do toga da vas zadesi ono što je zadesilo Nuhov narod ili Hudov narod ili Salihov narod. A ni Lutov narod od vas nije puno daleko. " (Hud, 89.) Tj. neka vas neslaganje sa mnom i mržnja prema onom što vam donosim, nipošto ne navede da ostanete u zabludi, neznanju i prkosu, pa da vas Allah žestoko kazni, kao što je kaznio Nuhov narod, Hudov narod i Salihov narod. Oni su vam bili slični, svoje poslanike su u laž ugonili i prkosili im. Po jednima, njegove riječi: “A ni Lutov narod od vas nije mnogo daleko “, se odnose na vrijeme. 

Tj. Kao što znate, nije prošlo puno vremena od kako ih je Allah kaznio zbog nevjerovanja i oholosti. Drugi kažu da se ovdje misli da oni prostorno od njih nisu daleko. Treći kažu da se ovim misli da se od njih nisu puno razlikovali po djelima i ružnim postupcima, kao što su drumsko razbojništvo, javno i tajno, različite spletke i varke, otimanje i bespravno prisvajanje tuđih imetaka. Svaova mišljenja se mogu iznijeti u jednoj rečenici da: “Od njih nisu bili daleko ni vremenski, ni prostorno, a ni po osobinama." 

On zatim, nakon zastrašivanja, nadovezuje podstjecanje na dobro, pa kaže: “I tražite oprost od Gospodara svoga, a zatim Mu se pokajte! Moj Gospodar je, zaista, milostiv i puno voli. " (Hud, 90.) Tj. prođite se onoga što sada radite i pokajte se vašem Gospodaru, Koji je Milostiv i Koji puno voli, jer, ko se Njemu pokaje, On će primiti njegovo pokajanje, jer je On prema Svojim robovima milostiv. On je prema njima milostiviji, nego majka prema svome djetetu. 

“I puno voli." Tj. On Svoga roba nakon pokajanja voli, pa makar se pokajao i od velikih grijeha.

Oni rekoše: “O Šuajbe! Mi ne razumijemo mnogo toga što ti govoriš, a vidimo i da si ti među nama slab." (Had, 91.) 

Od Ibn Abbasa, Se‘ida ibn Džubejra i Es-Sewrije se prenosi da su mu govorili. da je slijep. Pored toga, postoji hadis Poslanika, salallahu alejhi ve sellem,  u kome se kaže da je on, iz ljubavi prema Allahu, toliko plakao da je oslijepio. Zatim mu Je Allah dž.š. povratio vid i upitao ga: “Šuajbe, je li ti plačeš iz straha od Džehennema, ili iz želje za Džennetom?". “Ne", rekao je, “nego iz ljubavi prema Tebi. Da mi Te je vidjeti svejedno bi mi bilo šta će sa mnom biti." Na to mu je Allah objavio: “Prijatan ti bio susret sa Mnom, Šuajbe! Zato ću ti dati Musaa ibn “Imrana, s kojim sam govorio, da ti služi. 

Ovaj hadis prenosi EI-Wahidi od Ebu el-Fetha Muhammeda ibn Alija elKutija, on od Alijja ibn el-Hasana ibn Bendara, on od Abdullaha Muhammeda ibn Ishaka er-Rumelija, on od Hišama ibn Ammara, on od Ismaila ibn Abbasa, on od Jahjaa ibn Se’ida, on od Šeddada ibn Ewsa, a on od Poslanika s.a.v.s. Međutim, ovaj hadis je veoma neobičan (garib). Za njega Hatib el-Bagdadi kaže da je slab (da*if). 

Da nije roda tvoga, mi bi te kamenovali. Ti nama nisi drag." Ove njihove riječi pokazuju okorjelo nevjerstvo i odvratni inat, jer dalje nastavljaju i kažu: "Mi ne razumijemo mnogo toga što ti Sovoriš. " Tj. mi to što govoriš ništa ne razumijemo i ne shvatamo, niti to hoćemo i želimo, jer nemamo nikakve namjere da to slušamo a pogotovu da to prihvatimo. Nešto slično rekli su kurejšijski nevjernici Allahovom Poslaniku, salallahu alejhi ve sellem: “Vaša srca su pod pokrivačima, daleko od onoga čemu nas ti pozivaš, uši su nam gluhe za to, a između nas i tebe je koprena. Zato ti radi, a i mi ćemo raditi. " (Fussilet, 5.) “A vidimo i da si ti među nama slab." (Had, 91.) Tj. vidimo da si potlačen i odbačen. “Da nije roda tvoga", tj. tvoga plemena i rodbine među nama, “mi bi te kamenovali. Ti nama nisi drag. " 

On reče: “O narode moj, zar vam Je moj rod draži od Allaha." Tj. zar se bojite moga plemena i rodbine i zbog njih me pazite, a ne bojite se Allahove kazne? Zar me ne pazite zato što sam Allahov poslanik, i zar vam je moj rod draži od Allaha? “Kojeg potpuno odbacujete?", tj. iza vaših leđa. “Moj Gospodar dobro zna ono što vi radite!" (Had, 92.) Tj. On dobro zna sve što vi činite i radite, i prema tome će vas, kad Mu se povratite, kazniti. 

"O narode moj, radite šta hoćete, a radit ću i Ja! Vi ćete sigurno saznati koga će ponižavajuća kazna stići i ko je lažac! Pa, čekajte, a ija ću s vama čekati!" (Hud, 93.) Ovo je ozbiljno upozorenje i otvorena prijetnja ukoliko, kao i dosada, nastavite istim putem. U tom slučaju ćete sigurno saznati ko će uspješno skončati, a ko nastradati i propasti! “koga će stići ponižavajuća kazna", tj. na ovom svijetu “i ko će u vječnoj muci biti" (Hud, 39.), tj. na Ahiretu, “i ko Je lažac!", tj. saznat ćete ko je od nas, mi ili vi ono što je objavljivao, opominjao i nagovještavao, vjerovao, a ko pobijao. 

“Pa čekajte, a i ja ću s vama čekati!" Na drugom mjestu u sličnom kontekstu on je rekao: “A ako jedni od vas vjeruju u ono što je po meni poslano, a drugi ne vjeruju, onda pričekajte dok nam Allah ne presudi, jer On je najbolji sudija!" (EI-A’raf, 87.)

*Moćnici iz njegova naroda, koji su bili oholi, rekoše: “Ili ćete se vi u našu Wjeru vratiti, ili ćemo mi, o Šuajbe, i tebe i one koji s tobom vjeruju, iz grada našeg istjerati. " “Zar i ako mi to ne bi htjeli? , upita on. * “Ako bismo se u vašu vratili, nakon što nas je Allah spasio nje, na Allaha bismo laž oli. Mi se ne možemo u nju vratiti, osim ako to bude htio Allah, naš Gospodar. Naš Gospodar Svojim znanjem sve obuhvaća. Mi se na Allaha u oslanjamo. Gospodaru naš, Ti presudi nama i našem narodu pravedno, jer si Tinajpravedniji sudija!" (EI-A’raf, 88.-89.)

 Oni su tražili da se oni koji su mu povjerovali, vrate u svoju staru vjeru, pa se Šuajb, alejhi selam, stavio u odbranu svojih pristalica riječima: “Zar i ako mi to ne bi Mijeli?" Tj. oni vam se neće vratiti dobrovoljno, nego, ukoliko vam se i vrate, vratit će se prisilno i pod presijom, jer, kada iman jednom uđe u nečije srce, ga više iz njega ne može iščupati, niti ga se njegov sahibija odriče. Zato on kaže: “Ako bismo se u vjeru vašu vratili, nakon što nas je Allah spasio nje, na Allaha bismo laž iznijeli. Mi se nećemo u nju vratiti, osim ako to bude htio Allah, naš Gospodar. Naš Gospodar Svojim znanjem sve obuhvaća. Mi se na Allaha oslanjamo. " (EI-A’raf, 89.) Tj. On nam je dovoljan, On nas štiti, i mi u svemu kod Njega utočište nalazimo.

On je zatim zatražio intervenciju i pomoć od svoga Gospodara i pobjedu protiv njih, kako bi ih što brže zadesilo ono što su zaslužili: “Gospodaru naš, Ti presudi nama i našem narodu pravedno, jer si Ti najpravedniji sudija! Tako ih je prokleo, a Allah ne odbija kletvu Svojih poslanika kada od Njega zatraže pomoć protiv onih koji Ga niječu, ne vjeruju Ga i suprotstavljaju se Njegovom poslaniku. Međutim, oni su se, i pored toga, zbog svoga sumnjičenja, na sve ovo oglušili: A moćnici iz njegova naroda, koji nisu vjerovali, rekoše: “Ako pođete za Šuajbom, sigurno ćete biti na gubitku! " (El-A'raf, 90.) 

Uzvišeni Allah, zatim, kaže: I zadesi ih potom strašan potres, i oni osvanuše u svojim kućama povaljani. (EI-A’raf, 91.) U ovoj suri se, dakle, navodi da ih je zadesio potres. Tj. da se zemlja u njihovoj blizini uzdrmala i njih snažno potresla, tako da su njihova tijela bez duša ostala i sve se živo pretvorilo u mrtvo. Njihova tijela su ostala povaljana, bez ikakvih znakova života.

Allah im je istovremeno poslao najrazličitije oblike primjerenih kazni, teškoća i problema za zlodjela koja su činili. Dao im je žestoki potres koji je svaki pokret zaustavio, strašan krik koji je utišao sve glasove, i veliki oblak iz čijeg je svakog dijela na njih prosipana vatra. Uzvišeni Allah u svakoj od ovih sura o njima govori shodno njenom kontekstu. Tako se, u suri El-A’raf, kazuje da su oni poslanika i njegove ashabe pokušali uzdrmati psihički prijeteći im ili da se vrate u njihovu vjeru, ili će ih istjerati iz njihova naselja. Uzvišeni kaže: I zadesi ih potom strašan potres, i Omi osvanuše u svojim kućama povaljani. (EI-A’raf, 91.) Tako je On, na pokušaj “psihičkog potresa, odgovorio pravim potresom, a na zastrašivanje konkretnim strahom, što je vezano za kontekst događaja.

Pa ih je stigla kazna iz oblaka; a to je bila kazna jednog strašnog dana. (Eš-Šuara', 189.) Spominje se da ih je zadesila žestoka žega, i da je Allah dao da sedam dana ne puše ni povjetarac, pa im nije koristila ni voda, ni hlad, ni zavlačenje u skloništa. Zato su izašli u pustinju gdje se pojavio oblak ispod koga su se počeli skupljati i sklanjati ne bi li se osvježili u njegovu hladu. Kada su se svi skupili, Allah je dao da ih iz oblaka počne gađati vatra i plamen, da se pod njima zemlja zatrese, a iz neba im dođe zaglušujući krik. Tako su pomrle i nastradale ove aveti. 

*I oni osvanuše u zemlji svojoj mrtvi, nepomični. *Oni koji su poricali Šuajba, kao da nikad nisu tu ni živjeli; oni koji su poricali Šuajba, oni su bili na gubitku. (E-A'raf, 91.-92.) Allah je spasio Šuajba i vjernike koji su bili s njim. O tome Uzvišeni, Koji najistinitije govori, kaže: *I kada je došla Naša odredba, Mi smo, iz milosti Naše, spasili Šuajba i one koji su s njim vjerovali, a one koji su nasilje činili zadesio je užasan glas, pa su u svojim kućama osvanuli povaljani. *Kao da : nikad nisu u njima ni živjeli. Daleko bio Medjen, kao i Semud! (Hud, 94.-95.) 

Uzvišeni, također, kaže: *A moćnici iz njegovog naroda, koji nisu vjerovali, rekoše: “Ako pođete sa Šuajbom, sigurno ćete biti na gubitku." *I zadesi ih potom strašan potres, i oni osvanuše u svojim kućama povaljani. *Oni koji su poricali Šuajba, kao da nikada nisu tu ni živjeli; oni koji su poricali Šuajba, oni su bili na gubitku! (El-A’raf, 90.-92.) Ovo je odgovor na njihove riječi: “Ako pođete za Šuajbom sigurno, ćete biti na gubitku. " 

Uzvišeni, zatim, navodi da im se Šuajb obratio, koreći i grdeći ih i prigovarajući im: I on se okrenu od njih, i reče: “O narode moj, ja sam vam prenio poslanice Gospodara svoga i savjetovao vas, pa kako da žalim za narodom nevjerničkim? " (EI-A'raf, 93.) Tj. on se, nakon njihove propasti, od njih i mjesta gdje su nastradali, okrenuo i rekao: “O narode moj, ja sam vam prenio poslanice svoga Gospodara i savjetovao vas," 

Tj. ja sam vam sve vjerno prenio, lijepo vas savjetovao i izvršio svoju obavezu. Želio sam svim mogućim sredstvima i na svaki način da vas uputim, ali vam to nije koristilo, jer Allah ne upućuje onoga ko uporno ostaje u zabludi. Takvima nema pomagača. Nakon svega ovoga ne žalim za vama, jer niste htjeli prihvatiti savjet niti strah od dana u kome ćete biti osramoćeni. Zato je rekao: “pa kako da žalim za narodom nevjerničkim? ", kada ne prihvaćaju istinu, ne obaziru se na nju i ne vraćaju joj se? Zato ih je zadesila Allahova kazna, koju je nemoguće odbiti, odvratiti i zaustaviti. Od nje se ne može spasiti niti izbaviti onaj kome je ona namijenjena. 

Hafiz ibn Asakir u svojoj Historiji navodi da je Ibn Abbas rekao: “Šuajb, alejhi selam, je živio poslije Jusufa a.s." Wehb ibn Munebbih je rekao: “Šuajb, alejhi selam, i vjemici sa njim su umrli u Mekki. Njihovi mezari su zapadno od Ka'be, između Daru-n-Nedwe i Daru Beni Sehma.
