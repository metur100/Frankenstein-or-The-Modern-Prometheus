Samuel ili Išmael je sin Balija ibn Alkame ibn Jerhama ibn el-Jehu ibn Tehwa ibn Sufa ibn Alkame ibn Mahisa ibn Amusa ibn Azrija. Mukatil kaže da je Samuel jedan od Harunovih potomaka, dok Mudžahid navodi da je Samuel Melkatov sin, ne spominjući njegovu lozu.
Allah, opet, najbolje zna.

Es-Sudejj i Es-Sa‘lebi od  Ibn  Abbasa,  Ibn  Mes'uda i još nekih  ashaba navode da među  Sawijevim potomcima,  nakon  što  su  Izraelćane porazili Amalićani iz Gaze i Askalana i mnoge od njih pobili, nije više bilo poslanika.

Među  njima je ostala samo  jedna trudna žena,  koja je molila Uzvišenog Allaha da joj da muško dijete. Ona je rodila muško dijete i dala mu ime Išmael. To je hebrejski oblik imena Ismail i znači “Allah je uslišao moju dovu.”

Kada je dječak  porastao,  odvela ga je u  Hram i predala jednom dobrom čovjeku da ga odgoji i pouči vjeri i svemu što je dobro. Ostavši kod njega, kada je odrastao,  dok  je jedne noći spavao,  začuo  je glas koji je dolazio  iz unutrašnjosti Hrama,  pa se uplašio  i probudio.  Misleći da ga je onaj učitelj zvao,  prišao  mu  je i upitao: “Jesi li me ti zvao?” Bojeći se da ga ne uplaši, učitelj je odgovorio: “Jesam,  spavaj!” Kada je zaspao  to  se ponovilo  i drugi i treći put. To je zapravo bio Džibril, koji mu je prišao i rekao: “Tvoj Gospodar te šalje tvome narodu.” To  je ono  o  čemu  Uzvišeni Allah  kazuje u  Svojoj Knjizi: *Zar nisi čuo  da  su  prvaci sinova  Israilovih  poslije Musaa  svom vjerovjesniku  rekli: "Postavi nam vladara,  da  bismo  se na  Allahovom putu borili!” "Možda se vi nećete boriti, ako vam borba bude propisana?”, reče on. "Zašto da se ne borimo na Allahovom putu, ” rekoše, “mi, koji smo iz zemlje naše prognani i od sinova naših odvojeni? ” A kad im borba bi propisana, oni. osim malo  njih,  zatajiše.  A Allah  dobro  zna  one koji su  sami prema  sebi nepravedni! *  "Allah  vam je odredio Taluta za vladara!”, reče im vjerovjesnik njihov.  "Odakle da  nam još on  bude vladar,  kad  smo  mi preči od  njega  da vladamo? Njemu ni veliko bogatstvo nije dato ”, rekoše oni. "Allah je njega da vam vlada  izabrao”,  reče on,  "i velikim znanjem i snagom tjelesnom ga obdario, a Allah daje vlast kome On hoće. Allah je neizmjerno dobar i On sve zna. ” * "Znak njegove vlasti ”, reče im vjerovjesnik njihov, “bit će kovčeg koji će vam stići i koji će meleki nositi,  u  kome će biti smirenje za  vas od Gospodara vašeg i ostatak od onoga što su Musa i Harun ostavili. To vam je, zaista, dokaz ako ste vjernici!” *I kad Talut vojsku izvede, reče: "Allah će vas staviti na iskušenje kraj jedne rijeke; onaj ko se napije iz nje nije moj, a onaj ko  se ne napije,  jedino  ako  šakom zahvati,  je moj.” I oni se,  osim malo  njih, napiše iz nje. I kad je pređoše, on i oni koji su s njim vjerovali povikaše: “Mi danas ne možemo izaći na kraj s Džalutom i vojskom njegovom! " Ali oni koji su čvrsto vjerovali da će pred Allaha izaći rekoše: “Koliko su puta malobrojne čete,  Allahovom voljom,  nadjačale mnogobrojne čete! A Allah  je na  strani izdržljivih.  ” *I kad  nastupiše prema  Džalutu  i vojsci njegovoj oni zamoliše: "Gospodaru  naš,  nadahni nas izdržljivošću  i učvrsti korake naše i pomozi nas protiv naroda koji ne vjeruje!” *I oni ih, Allahovom voljom, poraziše i Dawud ubi Džaluta, i Allah mu dade vlast i mudrost i nauči ga onome čemu je On htio. A da Allah ne suzbija ljude jedne drugima, na Zemlji bi, doista, nered nastao - ali Allah je dobar svim svjetovima. (El-Bekare, 246.-251.)

Većina mufessira kaže da se pod  spomenutim vjero  vjesnikom u  ovim ajetima misli na Samuela. Neki kažu da je to bio Šem‘un, a neki opet da su to dva imena jednog te istog čovjeka. Ima mišljenja da je to bio Jošu‘a. Međutim, ovo  je malo  vjerovatno,  imajući u  vidu  da Imam Ebu  Dža‘fer ibn  Džerir u svojoj Historiji navodi da je između  Jošu‘ine smrti i Samuelovog  poslanstva proteklo četiri stotine i šezdeset godina. Allah, opet, najbolje zna.

Bilo  kako  bilo,  nesporno  je da je spomenuti narod  iscrpljen  ratovima i porazima od  neprijatelja,  od  svog  vjerovjesnika u  to  doba tražio  da mu  odredi vladara,  kome bi se pokoravali i poslušno  odbijali nasrtaje neprijatelja.  Na to im je on rekao: “Možda se vi nećete boriti, ako vam borba bude propisana?” "Zašto  da  se ne borimo  na  Allahovom putu?”,  rekoše, tj.  šta bi nas moglo spriječiti od  borbe,  “mi,  koji smo  iz zemlje naše prognani i od  sinova  naših odvojeni”, tj. kad smo opljačkani i obespravljeni, pa smo dužni da se borimo za naše sinove, koji su kod njih zarobljeni, ugroženi i potlačeni.

Uzvišeni kaže: A kad  im borba  bi propisana,  oni,  osim malo  njih,  zatajiše. A Allah, azze ve džel,  dobro  zna  one koji su  sami prema  sebi nepravedni! Na kraju  ovog kazivanja se navodi da je rijeku  sa vladarom prešao  mali broj ljudi.  Ostali su odustali od borbe i vratili se.

"Allah vam je odredio Taluta za vladara!”, reče im vjerovjesnik njihov. Es- Sa‘lebi kaže da je to Talut ibn Kajš ibn Eijel ibn Saro ibn Tahuret ibn Efjeh ibn Enis ibn Benjamin ibn Jakub ibn Ishak ibn Ibrahim

Ikrime i Es-Sudejj kažu da je ranije bio vodonoša, a Wehb ibn Munebbih da je radio na štavljenju kože. Postoje i drugačija mišljenja. Allah, azze ve džel, najbolje zna.

Zato  su  rekli: “Odakle da  nam još on  bude vladar,  kad  smo  mi preči od njega  da  vladamo?  Njemu  ni veliko  bogatstvo  nije dato.  ” Navodi se da su vjerovjesnici bili iz Lavvijevog  potomstva,  a vladari iz Jehuzinog.  Pošto  je Talut bio  iz Benjaminove loze,  oni su  se suprotstavili i pokušali mu  osporiti pravo na vlast, riječima: “Mi smo preči od njega da vladamo.” Uz to su dodali da je siromašan i da nema puno imetka, pa kao takav ne može biti vladar?

Na to je vjerovjesnik rekao: “Allah je njega da vam vlada izabrao i velikim znanjem i snagom tjelesnom ga obdario! ” Kaže se da je Allah objavio Samuelu da će izraelćanski vladar biti onaj ko bude visok koliko i štap i od koga će kad dođe zamirisati rog  sa blagoslovljenim uljem u  njemu.  Kad  su  počeli ulaziti i mjeriti se o štap, niko osim Taluta nije bio visok koliko i štap. Kada je prišao Samuelu,  onaj rog  je zamirisao,  pa ga je pomazao  uljem i odredio  im ga za vladara rekavši: “Allah  je njega da vam vlada izabrao  i velikim znanjem ga obdario.” Jedni kažu da to znači “vještinom ratovanja”, a drugi općenito. Riječi Uzvišenog  “i tjelesnom snagom" znače: visokim rastom i ljepotom.  Iz konteksta se razumije da je on,  nakon  njihovog  poslanika bio  najljepši i najučevniji.  A Allah, azze ve džel,  daje vlast kome On  hoće, tj.  On  je vladar svega,  On  sve stvara i sve određuje, Allah je neizmjerno dobar i On sve zna.

"Znak njegove vlasti",  reče im vjerovjesnik njihov,  "bit će kovčeg  koji će vam stići i koji će meleki nositi, u kome će biti smirenje za vas od Gospodara vašeg i ostatak od onoga što su Musa i Harun ostavili. To vam je, zaista, dokaz ako ste vjernici!" Zahvaljujući blagoslovu ovog dobrog čovjeka koji im je vladao, Allah, subhanehu ve te'ala, im je vratio kovčeg koji je ranije bio nestao. Zahvaljujući njemu pobjeđivali su svoje neprijatelje. "U kome će biti smirenje za vas od Gospodara vašeg." Jedni kažu da se pod time misli na zlatni legen u kojem su se nekada prali poslanici. Drugi kažu da se misli na žestok vjetar, a treći, na životinju poput mačke koja je pred  borbu  puštala glas i Izraelćanima najavljivala pobjedu.  "I ostatak onoga što su Musa i Harun ostavili. " Kaže se da su to bili komadići Musaovih ploča i ostaci hrane “menn” koja im je silazila dok su lutali pustinjom. "Koji će meleki nositi". Tj.  meleki će vam dolaziti i na očigled  sviju  nositi kao  znamenje od Allaha i znak  da je istina ono  što  vam govorim u  pogledu  vladara što  će vam biti postavljen. Zato se kaže: "To vam je, zaista, dokaz ako ste vjernici!"

Dalje se kaže da su  Amalićani kovčeg,  kad  su  ga se domogli i odnijeli u svoju zemlju, stavili ispod jednog svog kipa. Međutim, kada su ujutro osvanuli, kovčeg  je bio  na glavi toga kipa.  Ponovo  su  ga stavili ispod  kipa,  ali je on sutradan  opet osvanuo  na njemu.  Kad  se to  ponovilo  nekoliko  puta,  vidjeli su da je to  od  Boga,  pa su  kovčeg  odnijeli u  jedno  selo,  koje je ubrzo  pogodila opaka bolest. Kad bolest nije prestajala harati selom, uzeli su kovčeg, stavili ga na kola,  svezali i poslali nazad  na dvije upregnute krave.  Dalje se kaže da su meleki gonili krave i dotjerali ih  pred  okupljene Izraelćane,  koji su  sve gledali upravo onako kao što im je rekao i njihov poslanik. Allah najbolje zna kako su meleki donijeli kovčeg! Iz ajeta se razumije da su  ga donijeli meleki,  iako mnogi mufessiri, bar većina - navode prvo mišljenje. Allah, opet, najbolje zna.

I kada  Talut vojsku  izvede,  reče: "Allah  će vas staviti na  iskušenje kraj jedne rijeke; onaj ko  se napije iz nje - taj nije moj,  a  onaj ko  se ne napije, jedino ako šakom zahvati, je moj. " Ibn Abbas i više mufessira kažu: “Ovdje se radi o  rijeci Jordan,  koja se također naziva i eš-Šeri‘a.  Allah  je naredio poslaniku, a on Talutu, pa je kod ove rijeke iskušao i ispitao svoju vojsku: “Ko se napije ove vode,  neka sa mnom ne ide u  borbu.  U borbu  sa mnom će ići samo oni koji se ne napiju, osim malo.”

Uzvišeni Allah kaže: I oni se, osim malo njih, napiše iz nje. Es-Sudejj kaže: “Vojnika je bilo osamdeset hiljada. Od tog broja njih sedamdeset šest hiljada se napilo vode, i sa Talutom je ostalo samo četiri hiljade.”

Buharija u svom Sahihu navodi od Israila, Zuhejra i Es-Sewrije, oni od Ebu Ishaka,  a  oni  od  El-Beraa  ibn  Aziba,  da je  rekao:  “Mi,  ashabi  Muhammeda smo govorili da je broj ashaba na Bedru bio isti koliki i broj Talutovih vojnika koji  su  sa  njim  prešli  rijeku.  A  taj  broj  je  bio  nešto  preko  tri  stotine  i  deset vjernika.” Es-Sudejjeve riječi da ih je ukupno bilo osamdeset hiljada su sporne, jer  se  u  ono  doba  na  prostoru  Jerusalema  nije  moglo  okupiti  toliko  vojnika. Allah, opet, najbolje zna.

Uzvišeni Allah dalje kaže: I kad je pređoše on i oni koji su s njim vjerovali, povikaše: “Mi danas ne možemo izači na kraj s Džalutom i vojskom njegovom!” Tj.  mislili su  da ih  je malo  i da se nisu  u  stanju  suprotstaviti neprijatelju, jer je neprijatelj brojniji od njih. Ali oni koji su čvrsto vjerovali da te pred  Allaha  izaći rekoše: “Koliko  su  puta  malobrojne čete,  Allahovom voljom,  nadjačale mnogobrojne čete! A Allah, subhanehu ve te'ala,  je na  strani izdržljivih!" Dakle, heroji i junaci,  među  njima,  sa čvrstom vjerom i ubjeđenjem,  su  bili odvažni, pa su ostale hrabrili na ustrajnost i borbu.

I kada napustiše prema Džalutu i vojsci njegovoj oni zamoliše: “Gospodaru naš, nadahni nas izdržljivošću i učvrsti korake naše i pomozi nas protiv naroda koji ne vjeruje", tj. tražili su od Allaha da ih obaspe strpljenjem kako  bi im srca bila čvrsta i nepokolebljiva,  da im učvrsti korake na bojnom polju kada se junaci sukobe. Dakle, tražili su i vanjsku i unutarnju podršku, da im Allah  da pobjedu  nad  njihovim neprijateljima,  koji u  Njega ne vjeruju, Njegova znamenja i blagodati poriču.  Na to  im je Uzvišeni,  Svemoćni, Sveznajući, Mudri i Onaj koji sve čuje, udovoljio molbi i dao da postignu ono što su željeli.

Zato  on  kaže: I oni ih,  Allahovom voljom,  poraziše. Tj.  poraziše ih Allahovom moći i snagom - a ne svojom snagom i brojem, iako je neprijatelj bio brojniji od njih. To je slično riječima Uzvišenog, u kojima kaže: Allah vas je pomogao i na Bedru, kad ste bili malobrojni. Zato se Allaha bojte, da biste bili zahvalni! (Mi ‘Imran, 123.)

I Dawud  ubi Džaluta,  i Allah, subhanehu ve te'ala, mu  dade vlast i mudrost i nauči ga  onom čemu  je On  htio. Ovo  govori da je Dawud  bio  hrabar i da je njegovo ubistvo Džaluta oslabilo neprijateljsku vojsku i ulilo joj strah u kosti. A kud će bolja pobjeda od one u kojoj pogine neprijateljski vladar i dođe se do bogatog ratnog  plijena,  zarobe se neprijateljski vojnici i pobijedi vjera nad neznaboštvom,  proslave se Allahovi miljenici nad  Njegovim neprijateljima i zavlada Istina nad laži.

Es-Sudejj između  ostalog  navodi da je Dawud  bio  najmlađi sin  od trinaestom muške djece svog oca. On je čuo kako Talut, izraelski vladar, bodri Izraelćane na borbu  protiv  Džaluta i njegove vojske,  obećavajući da će onoga ko ubije Džaluta oženiti svojom kćerkom i dati mu visoko mjesto. Dawud 8SSS je bio vješt u gađanju praćkom. Dok je marširao sa Izraelćanima, jedan kamen ga je dozvao  i rekao: “Uzmi me,  sa mnom ćeš ubiti Džaluta!” Uzeo  ga je; to isto ponovi drugi i treći kamen, te ih je uzeo sva tri i stavio u svoju torbu. Kada su se vojske utaborile jedna naspram druge, Džalut je iskoračio naprijed i pozvao  na dvoboj.  Dawud  je izašao  pred  njega,  pa mu  je Džalut rekao: “Vrati se, jer ne bih želio da te ubijem!”, ali mu je Dawud uzvratio: “Ali ja bih volio da tebe ubijem!” Dawud  je,  zatim,  uzeo  ona tri kamena,  stavio  ih  u  praćku  i zavrtio,  pa ih,  kad  su  postali kao  jedan,  baci na Džaluta.  Kamenovi su  mu raspolovili glavu,  a njegova vojska se,  poražena,  od  straha razbježala.  Talutje nakon  toga ispunio  svoje obećanje,  oženio  Dawuda svojom kćerkom i postavio ga na visoko  mjesto  na vlasti.  Tako  se Dawud  proslavio  kod  Izraelćana, koji su  ga počeli voljeti i cijeniti više nego  samog  Taluta.  Kaže se da mu  je Talut na tome pozavidio, pa je pripremio plan da ga ubije, ali mu to nije pošlo za rukom.  Učene ljude koji su  ga od  toga odvraćali,  Talut je pohvatao  i pogubio.  Samo  mali broj se uspio  spasiti.  Nakon  toga Talut se pokajao  za ono što  je uradio,  pa je počeo  plakati i tugovati.  Često  je odlazio  na usamljeno mjesto  i plakao  toliko  dugo  da bi svojim suzama natapao  zemlju.  Jednog dana, dok je tako plakao, čuo je glas: “O Talute, pobio si nas dok smo bili živi a sad nas uznemiravaš kad smo mrtvi!” Čuvši to još se više zabrinuo i plakao. Nakon toga počeo  se raspitivati za kakva učena čovjeka koji bi mu  odgovorio  ima li ikakva načina da se pokaje,  pa mu  je odgovoreno: “A jesi li ijednom učenom čovjeku  poštedio  život?” Na kraju  je odveden  do  jedne pobožne žene,  koja ga je odvela do  JošuTnog  kabura.  Kažu  da je,  kada je zamolila Allaha da joj oprosti,  Jošu'a ustao  iz kabura i upitao: “Je li to  Sudnji dan?” Ona mu  je odgovorila da nije nego da ovo Talut pita ima li za njega pokajanja. “Ima, pod uvjetom da se odrekne vlasti i da krene u borbu na Allahovom putu, sve dok ne pogine”, odgovorio je Jošu‘a i ponovo pao mrtav.

Talut   nakon   toga   prepusti   vlast   Dawudu   i   uključi   se   u   borbu   na Allahovom putu, sve dok nisu i on i svih njegovo trinaestoro djece izginuli.
Kaže se da se na taj slučaj misli pod riječima Uzvišenog: A Allah mu dade vlast i mudrost i pouči ga onome čemu je On htio.

Ibn  Džerir ovaj slučaj navodi u  svojoj Historiji, citirajući Es-Sudejja. Međutim,  ima tu  stvari koje nisu  za prihvatiti i koje su  sporne.  Allah, subhanehu ve te'ala,  opet, najbolje zna.

Ibn  Džerir  također  navodi  da je  Muhammed  ibn  Ishak  rekao:  “Poslanik  koji je Talutu rekao kako će se pokajati bio je El-Jese‘ ibn Uhtub.”

Es-SaTebi navodi da je ona žena Taluta dovela do  Samuelova kabura,  pa ga je Samuel ukorio  za ono  što  je uradio  poslije njega,  što  je možda i najbliže istini. Moguće je da je to bilo u snu. Malo je vjerovatno da je Samuel živ ustao iz kabura,  jer se takve mu'džize dešavaju  poslanicima,  a ona žena nije bila poslanik.  Allah,  opet,  najbolje zna.  Ibn  Džerir dalje kaže: “Sljedbenici Tewrata kažu  da je od  Talutovog  dolaska na vlast do  njegove pogibije sa svojim sinovima prošlo četrdeset godina.” Allah najbolje zna.



