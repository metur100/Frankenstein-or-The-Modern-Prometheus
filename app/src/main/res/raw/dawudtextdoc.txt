On je Dawud ibn Iša ibn Uwejd ibn Abir ibn Selmun ibn Nahšun ibn Uwejnadib ibn Irem ibn Hasron ibn Faris ibn Jehuza ibn Jakub ibn Ishak ibn Ibrahim, alejhi selam. Bio je Allahov rob, poslanik i vladar na području Jerusalima.

Muhammed  ibn  Ishak  od  nekih  učenih  ljudi navodi,  da je Wehb  ibn Munebbih  rekao: “Dawud, alejhi selam, je bio  nizak,  plavih  očiju,  rijetke kose i čista srca.” Ibn  Asakir navodi da je on  ubio  Džaluta kod  dvorca Ummu  Hakim, nedaleko  od  Murdžussafera.  Ranije smo  naveli da su  ga Izraelćani zbog  toga zavoljeli i počeli priželjkivati da im on  bude vladar.  Vidjeli smo  kako  je bilo s Talutom i kako  je vlast prešla u  ruke Dawuda kome je Allah, subhanehu ve te'ala, istovremeno  dao  i vlast i poslanstvo,  tj.  dobro  i ovog  i onog  svijeta.  Do  tada su  vlast i poslanstvo  bili u  odvojenim lozama.  Dawud  SJSIje objedinio  ijedno i drugo.  O tome govori i Uzvišeni: *I Dawud  ubi Džaluta,  i Allah  mu  dade vlast i mudrost i nauči ga onome čemu je On htio. A da Allah ne suzbija ljude jedne drugima,  na  Zemlji bi,  doista,  nered  nastao  - ali Allah  je dobar svim svjetovima. (El-Bekare,  251.) Tj.  da nije pravednih  vladara među  ljudima,  jači bi iskorijenili slabe.  Zato  se u  nekim predajama kaže: “Vladar je Allahova sjena na Zemlji.” Vladar pravovjernih,  Osman  ibn  Affan  je rekao: “Allah suzbija sultanom što  ne suzbija Kur’anom.” Ibn  Džerir u  svojoj Historiji navodi da je Džalut izazivao Taluta na dvoboj riječima: “Izađi preda me, a ja ću izaći preda te!” Talut je vojsci ostavio  da odabere čovjeka za dvoboj: izabrali su Dawuda pa je on ubio Džaluta.

Wehb  ibn  Munebbih  kaže: “Svijet je stao  uz Dawuda,  i zavolio  ga kao  da Talut uopće i ne postoji.  Skinuli su  ga sa vlasti i na njegovo  mjesto  postavili Dawuda.  Neki kažu  da je to  bilo  po  Samuelovu  naređenju,  pa čak  i da ga je postavio za vladara prije te bitke.”

Ibn  Džerir  kaže:  “Ipak  većina  učenjaka  smatra  da  je  Dawud  postavljen  za vladara nakon Džalutovog ubistva.” Allah, opet, najbolje zna!

Ibn Asakir navodi da je Se'id ibn Abdulaziz rekao: “On je Džaluta ubio kod dvorca Ummu  Hakim. Rijeka koja tuda protječe je ona rijeka koja se spominje u ajetu.” Allah, opet, najbolje zna!

Uzvišeni kaže: *Mi smo Dawudu Našu milost ukazali - “O brda, ponavljajte zajedno s njim hvalu, i vi ptice!", i učinili da mu mekano gvožđe bude. * Pravi prostrane pancire i čestito  ih  pleti! - i činite dobro  jer Ja  vidim šta  radite vi! (Sebe’, 10.-11.)

Uzvišeni, također, kaže: *I potčinismo planine i ptice da s Dawudom Allaha hvale; to smo Mi bili kadri učiniti. *I naučismo ga da izrađuje pancire za vas, da vas štite u borbi s neprijateljem, - pa zašto niste zahvalni? (El-Enbija’, 79.-80.)

Dakle,  Allah, subhanehu ve te'ala,  je Dawuda nadahnuo  i poučio  kako  će praviti oklope od željeza, kako bi što uspješniji bio u borbi sa neprijateljem. Tako mu je rekao: i čestito  ih  pleti! Mudžahid,  Katade,  El-Hakem i Ikrime kažu  da to  znači: “Nemoj previše labavo  nitne stavljati pa da se pancir raspadne,  a ni prejako pritezati pa da pukne!”

Hasan  el-Basri,  Katade i El-A‘meš kažu: “Allah  je Dawudu  omekšao gvožđe da ga je rukama mijesio i obrađivao bez ikakve potrebe da koristi vatru i čekić.” Katade, zatim, dodaje: “Kao oklop prvo su korišćene metalne pločice, a kasnije panciri pleteni od  žice.” Ibn  Šewzeb  kaže: “Dawud  je svakog dana pravio po jedan pancir i prodavao ga za šest hiljada dirhema.”

U Poslanikovom hadisu  stoji da je najbolja opskrba ona koju  čovjek  svojim rukama zaradi,  i da je Allahov  poslanik  Dawud  živio  od  onoga što  je svojom rukom zarađivao.
Uzvišeni kaže: *I sjeti se Našeg  roba  Dawuda,  čvrstog  u  vjeri,  koji se uvijek Allahu  obraćao.  *Mi smo  brda  potčinili da  zajedno  s njim hvale Allaha prije nego što Sunce zađe i poslije pošto grane, *a i ptice okupljene - svi su oni zbog njegova hvaljenja hvalu ponavljali. *I učvrstili smo carstvo njegovo i dali mu mudrost i sposobnost da rasuđuje. (Sad, 17.-20.)

Ibn  Abbas i Mudžahid  kažu: “Riječ el-ejd (moć) u  ovom ajetu  znači snagu u  pokornosti Allahu.  Dakle,  on  je bio  predan  ibadetu  i neumoran  u  činjenju dobrih djela.”

Katade kaže: “Dawudu, alejhi selam, je bila data snaga u  ibadetu  i razumijevanju Islama.” Prenosi se da je po čitavu noć provodio u ibadetu i da je postio svaki drugi dan.

U Sahihima Buharije i Muslima stoji da je Allahov  Poslanik, salallahu alejhi ve sellem, rekao: “Allahu je najdraži Dawudov namaz. Najdraži post Mu je Dawudov post. Imao je običaj da spava polovinu  noći,  trećinu  noći provodio  u  ibadetu  a zadnju šestinu  bi opet spavao.  Jedan  dan  bi postio  a drugi mrsio.  Nikada,  kada bi se sukobio sa neprijateljem, nije uzmicao.”

*Mi smo  brda  potčinili da  zajedno  s njime hvale Allaha  prije nego  što Sunce zađe i poslije pošto grane, *a i ptice okupljene - svi su oni zbog njegova hvaljenja  hvalu  ponavljali. (Sad,  18.-19.) U drugom ajetu  se kaže: O brda, ponavljajte zajedno s njim hvalu, i vi ptice! (Sebe’, 10.)

Ibn  Abbas,  Mudžahid  i još neki,  tumačeći ajet: Mi smo  brda  potčinili da zajedno  s njime hvale Allaha  prije nego  što  Sunce zađe i poslije pošto  grane kažu da to znači krajem i početkom dana, jer mu je Allah dao lijep glas kakav niko nije imao. Kad bi počeo da uči Knjigu (Zebur) ptice bi zastale u zraku i za njim ponavljale veličanje i slavljenje Allaha. To isto činila su i brda i večeri i sa njim slavila i veličala, neka je Allahov blagoslov i mir na njega!

El-Ewzai kaže: “Abdullah ibn Amir mi je pričao da je Dawudu bio dat tako lijep glas kakav nikome prije nije, da bi se ptice i životinje uz njega skupljale i tako dugo slušale da su umirale od gladi i žeđi. Zbog ljepote njegova glasa znale su se i rijeke zaustavljati!” Wehb ibn Munebbih kaže: “Ko god bi Dawuda čuo kako uči, počeo bi poskakivati od zanosa kao da pleše.” On bi Zebur učio tako lijepim glasom kakav uši prije nisu nikada čule, da su se i džinni i ljudi i ptice i životinje okupljale i slušale tako dugo, da bi neke od njih znale umrijeti od gladi.” Ebu Awane el- Esfirajini kaže: “Ebu  Bekr ibn  Ebi ed-Dunja nam je pričao  da je čuo  od: Muhammeda ibn  Mensura et-Tusija,  on  od  Subejha Ebu  Turaba,  Allah  mu  se smilovao, a u drugoj predaji, da je čuo od Ebu Awana, on od Ebu el-Abbasael- Medenija,  on  od  Muhammeda ibn  Saliha el-Adewija,  on  od  Sejjara - tj.  Ibn Hatima,  a on  od  Dža‘fera,  da je Malik  rekao: “Kada bi Dawud  počeo  učiti Zebur, djevice bi znale izgubiti djevičanstvo.” Međutim, ova predaja je garib!

Abdurrezzak  od  Ibn  Džurejdža prenosi: - Pitao  sam Ataa o  učenju  uz muziku,  pa mi je odgovorio: “Šta u  tome ima loše?” Čuo  sam Ubejdu  ibn Omera da je rekao: “Dawud, alejhi selam, bi uzimao harfu pa na nju svirao i učio u jedan glas.” Time je htio reći da su i on i harfa od zanosa plakali.

Imam Ahmed  navodi: “Abdurrezzak  nam je pričao  da je čuo  od  Ma'mera, on  od  Ez-Zuhrije,  a on  od  Urwe,  da je Aiša rekla: “Allahov  Poslanik  je jednom prilikom čuo Ebu Musaa el-Eš‘ariju kako uči, pa je rekao: - Ebu Musau je dat lijep glas kao Dawudu!”'

Ovaj hadis ispunjava uvjete Buharije i Muslima, ali oni ne navode ovu verziju. Imam Ahmed, također, navodi: “Hasan nam je pričao, da je čuo od Hammada ibn  Seleme,  on  od  Muhammeda ibn  Omera,  on  od  Ebu  Seleme,  a on  od  Ebu Hurejre,  da je Allahov  Poslanik, salallahu alejhi ve sellem, rekao: “Ebu  Musa je kao  i Dawud  nadaren lijepim glasom.”Ovaj hadis ispunjava Muslimove uvjete.

Ranije  smo  naveli  da  je  Ebu  Osman  et-Tirmizi  rekao:  “Slušao  sam  i  harfu (ud) i frulu, ali nisam čuo ljepšeg glasa od onoga što ga ima Ebu Musa el-Eš‘ari!”

Pored  lijepog  glasa  kako  navodi  Imam  Ahmed,  Dawud, alejhi selam,  je  bio  nadaren  i brzim učenjem svoje objave, Zebura.

On  kaže: “Abdurrezzak  nam je pričao,  da je čuo  od  Ma‘mera,  on  od Hammama,  a on  od  Ebu  Hurejre,  da je Allahov  Poslanik, salallahu alejhi ve sellem, rekao: “Dawudje lahko i brzo učio. Znao bi narediti da mu se osedla jahalica, pa bi prije proučio Kitab, nego što bi mu ona bila osedlana. Jeo je samo od zarade svojih ruku.”

Ovaj hadis navodi i Buharija od  Abdullaha ibn  Muhammeda,  on  od Abdurrezzaka,  i dalje istim senedom.  Tekst hadisa glasi: “Dawud  je lahko  i brzo  učio.  Znao  bi narediti da se osedlaju  jahalice,  pa bi prije proučio  Kitab, nego  što  bi one bile osedlane.  Jeo  je samo  od  zarade svojih  ruku.”Buharija zatim kaže: “Ovaj hadis prenosi i Musa ibn Ukbe od Safvana - tj. ibn Selima - on od Ataa ibn Jesara, on od Ebu Hurejre, a on od Poslanika, salallahu alejhi ve sellem.”

Ibn  Asakir u  svojoj Historiji, u  poglavlju  o  životu  Dawuda navodi ovaj hadis sa više seneda od  Ibrahima ibn  Tahmana,  a on  od  Musaa ibn  Ukbea i jednim senedom od  Ebu  Asima,  on  od  Ebu  Bekra es-Sebrija,  on  od  Safwana ibn Selima, i dalje gore navedenim senedom.

Pod izrazom “Kitab” u ovom hadisu, misli se na Zebur, koji mu je Allah, subhanehu ve te'ala, objavio ispustio. Izgleda da su ove predaje vjerodostojne. Dawud, alejhi selam, je bio vladar i imao je svoje sljedbenike. Znao bi proučiti Zebur za onoliko vremena koliko je bilo potrebno da se jahalice osedlaju. To je ipak brzo, jer ga je učio skrušeno sa razumijevanjem, razgovijetno i melodično - neka je Allahov blagoslov i mir na njega.

Uzvišeni Allah kaže: a Dawudu smo dali Zebur. (En-Nisa’, 163. i El-Isra’ 55.) Zebur je poznata knjiga.  Mi smo  u  našem Tefsiru naveli hadis kojeg  bilježe Ahmed i drugi, u kome stoji da je Zebur objavljen u ramazanu. Zebur u sebi, kao stoje poznato onima koji su ga čitali, sadrži pouke i mudrosti.

I učvrstili smo carstvo njegovo i dali mu mudrost i sposobnost da rasuđuje. Ibn Džerir i Ibn Ebi Hatim navode da je Ibn Abbas ovo protumačio: “Dali smo mu veliko carstvo i izvršnu vlast.”

Ibn Džerir i Ibn Ebi Hatim od Ibn Abbasa navode: “Dva čovjeka su se sporila kod Dawuda, alejhi selam, o jednoj kravi. Jedan od njih optužio je onog drugog da ju je preoteo  od njega. Optuženi je to poricao, pa im je Dawud, alejhi selam, rekao da dođu sutra. Te noći Allah mu je objavio da ubije onoga što tuži. Ujutro mu je Dawud rekao: “Allah mi je naredio da te ubijem i ja ću to, bez sumnje, učiniti, ali, reci mi prije toga šta je po  srijedi sa ovom tužbom?” Ovaj mu  je odgovorio: “Tako  mi Allaha,  Božiji Poslaniče, ja sam u pravu za ono što sam ga optužio. Međutim, ja sam prije toga ubio njegovog oca”, pa je Dawud naredio da se ubije. Nakon toga Izraelćani su još više počeli uvažavati Dawuda i slušati ga. Ibn Abbas kaže: “Na to se aludira riječima Uzvišenog: I učvrstili smo  carstvo  njegovo  i dali mu  mudrost, tj. vjerovjesništvo.  U pogledu  riječi sposobnost da  rasuđuje, Šurejh  eš-Ša‘bi, Katade, Ebu Abdurrahman es-Sulemi i drugi kažu da se misli na svjedoke i zakletvu, aludirajući na pravilo: “Na tužitelju je da dokaže, a na optuženom da se zakune da optužba nije tačna.” Mudžahid i es-Sudejj kažu: “Time se misli na pravilnu presudu  i njeno  razumijevanje.” Mudžahid,  također,  kaže: “Time se misli na sposobnost u rasuđivanju i odlučnost u vladanju.” To mišljenje prihvata i Ibn Džerir, i ono se ne kosi sa ovim što se prenosi od Ebu Musaa, da se time misli na riječi: emma ba 'd, tj. “a zatim” (riječi koje se koriste nakon uvoda u govoru)

Wehb ibn Munebbih kaže: “Nakon što se griješenje i lažno svjedočenje kod Izraelćana povećalo  masovno,  Dawudu  je dat lanac za presuđivanje.  Lanac je bio od zlata, a visio je o nebu, tačno na stijeni u Jerusalimu. Kada bi se dvojica oko  nečeg  sporila,  onaj ko  je bio  u  pravu  mogao  ga je dohvatiti,  a onaj drugi nije.  Tako  se radilo  sve do  slučaja kada je jedan  čovjek  svoj dragulj povjerio drugom na čuvanje, pa to ovaj poslije zanijekao i stavio ga u svoj štap. Kada su došli do  stijene,  tužitelj je odjednom uhvatio  onaj lanac.  Kada je optuženom bilo  rečeno  da ga prihvati,  on  je svoj štap  sa draguljom dao  tužitelju  i rekao: “Gospodaru  moj,  Ti znaš da sam mu  ga vratio”,  zatim prišao  lancu  i dohvatio ga. To je izazvalo pometnju kod Izraelćana, i lanac se ubrzo podigao i nestao.”

Više  mufessira  u  ovom  smislu  navode  ovaj  slučaj.  Navode  ga  i  Ishak  ibn Bišr od Idrisa ibn Sinana, a on od Wehba ibn Munebbiha.

*A  da  li  je  do  tebe  doprla  vijest  o  parničarima,  kad  su  preko  zida  hrama prešli? *Kada su Dawudu upali, pa se on od njih uplaši; "Ne boj se!", rekli su,
"mi smo dvojica parničara, jedan drugom smo nažao učinili, pa nam po pravu presudi.  Ne budi pristrasan  i na  pravi put nas uputi: *  'Ovaj brat moj ima devedeset i devet ovaca, a ja samo jednu i on mi reče: ‘Daj ti nju meni!", i u prepirci me pobijedi. * "Učinio ti je, doista, nepravdu!", reče Dawud, "time što je tražio  da  tvoju  doda  ovcama  svojim; mnogi ortaci čine nepravdu  jedni drugima, ne čine jedino oni koji vjeruju i rade dobra djela; a takvih je malo." I Dawud se uvjeri da smo Mi baš njega na kušnju stavili, pa oprost od Gospodara svoga zamoli, pade licem na tle i pokaja se. *I Mi smo mu to oprostili, i on je, doista, blizak nama i divno prebivalište ga čeka. (Sud, 21.-25.)

U vezi sa ovim više mufessira iz ranijih  i kasnijih  generacija ovdje navodi predaje i priče,  od  kojh  su  većina israilijjati,  a ima ih  koje su,  zasigurno, izmišljene.  Zato  ih  namjerno  ovdje nećemo  navoditi,  nego  ćemo  se ograničiti samo  na ovo kur’ansko kazivanje i to će biti dovoljno. Allah, subhanehu ve te'ala, upućuje na pravi put koga On hoće.

Što  se  tiče pitanja  da  li je  sedžda u  ovim ajetima  sure Sad obavezna ili je dobrovoljna (iz zahvalnosti), učenjaci o tome imaju dva stava:

Buharija navodi: “Muhammed  ibn  Abdullah  nam je pričao,  da je čuo  od Muhammeda ibn  Ubejde et-Tanafisija,  a on  od  El-Awama,  da je Mudžahida upitao  o  sedždi iz poglavlja Sad,  pa mu  je rekao: “Ja sam pitao  Ibn  Abbasa zbog čega se ta sedžda čini, pa mi je odgovorio: “Pa zar ne učiš: I od potomaka njegovih Dawuda i Sulejmana (El-En‘am, 84.) i: To su oni koje je Alah uputio, zato  slijedi njihov pravi put! (El-En‘am,  90.) Dakle,  Dawud, alejhi selam,  je jedan  od  onih koji su  našem Poslaniku, salallahu alejhi ve sellem,  naređeni da ih  slijedi,  pa pošto  je Dawud  učinio sedždu, činio ju je i Allahov Poslanik.

Imam Ahmed  navodi: “Ismail tj.  ibn  Alijje - nam je pričao,  da je čuo  od Ejjuba,  a on  od  Ikrime,  da je Ibn  Abbas o  sedždi iz poglavlja Sad  rekao: “Ona nije obavezna, ali sam vidio Allahovog Poslanika da je čini.”

Ovu  predaju  od  Ejjuba navode: Buharija,  Ebu  Dawud,  Tirmizija i Nesaija. Tirmizija za nju  kaže da je hasen-sahih.  Nesaija kaže: “Ibrahim ibn  el-Hasan el-Maksemi mi je pričao, da je čuo od Hadždžadža ibn Muhammeda, on od Dawud, alejhi selam
Omera ibn  Zerra,  on  od  svoga oca,  on  od  Se'ida ibn  Džubejra,  a on  od  Ibn Abbasa,  da je Poslanik, salallahu alejhi ve sellem, jednom prilikom učinio  sedždu  iz poglavlja Sad  i rekao: “Dawud  je ovu  sedždu  učinio  iz pokajanja,  a mi je činimo  iz zahvalnosti.” Ovu predaju čiji su prenosioci pouzdani, navodi Ahmed.
Ebu  Dawud  navodi: “Ahmed  ibn  Salih  nam je pričao,  da je čuo  od  Ibn Wehba,  on  od  Amra ibn  el-Harisa,  on  od  Se‘ida ibn  Ebi Hitala,  on  od  Ijada ibn  Abdullaha ibn  Se‘ida ibn  Ebi Serha,  a on  od  Ebu  Se‘ida el-Hudrija,  da je rekao: “Allahov  Poslanik, salallahu alejhi ve sellem, je jednom prilikom na minberu  učio  suru  Sad,  pa kad  je došao  do  sedžde,  sišao  je i učinio  sedždu,  zajedno  sa prisutnima. Dragog  dana ponovo  je proučio  istu  suru,  pa su  se ljudi kad  je došao  do sedžde pripremili da je učine,  a on  im je ovaj put rekao: “Ovu  sedždu  učinio je jedan vjerovjesnik iz pokajanja. Vidim da ste se i vi pripremili”, pa je sišao i učinio  sedždu.” Ovu  predaju  navodi jedino  Ebu  Dawud.  Njen  sened ispunjava Buharijine uvjete.
Imam Ahmed  navodi: “Affan  nam je pričao,  da je čuo  od  Jezida ibn Zurej'a,  on  od  Humejda,  on  od  Bekra ibn  Omera i Ebu  es-Siddika en- Na'džija,  da je Ebu  Se‘id  el-Hudri jednom prilikom sanjao  kako  piše suru Sad i da je, kad je došao do sedžde, ugledao da su divit, pero i sve što je bilo u  blizini,  palo  na sedždu.  To  je ispričao  Poslaniku  pa je kad  god  bi, nakon  toga,  proučio  ovaj ajet činio  sedždu.  Ovu  predaju  navodi jedino Ahmed.

Tirmizija i Ibn  Madže navode od  Muhammeda ibn  Jezida ibn  Hunejsa,  on od  el-Hasana ibn  Muhammeda ibn  Ubejdullaha ibn  Ebi Jezida,  da je rekao: “Ibn Džurejdž mi je pričao, da mu je moj djed Ubejdullah ibn Ebi Jezid pričao, da je Ibn Abbas rekao: “Jedan čovjek je došao Poslaniku, salallahu alejhi ve sellem, i rekao: - Allahov Poslaniče,  sanjao  sam da klanjam iza jednog  drveta i učim ajet u  kome je spomenuta sedžda u  suri Sad,  pa je drvo  zajedno  sa mnom učinilo  sedždu izgovarajući: - Gospodaru, upiši mi kod Sebe, zbog ove sedžde, nagradu, učini je kod Sebe mojom zalihom, olakšaj mi njom teret i primi je od mene, kao što sije primio od Svoga roba Dawuda!”

Ibn  Abbas dalje kaže: “Zatim sam vidio  Poslanika kako  je ustao,  proučio ajet sa ovom sedždom i učinio sedždu. Čuo sam kako na sedždi izgovara riječi za koje je onaj čovjek  pričao  da ih  je drvo  izgovaralo.” Tirmizija zatim kaže: “Ova predaja je garib. Znamo samo za ovu njenu verziju.”

Mudžahid,  El-Hasan  i još neki mufessiri kažu  da je Dawud, alejhi selam, ostao  na sedždi četrdeset dana.  U tom smislu  postoji i jedan  Poslanikov  hadis,  koga prenosi Jezid  er-Rikaši.  Međutim,  ovaj prenosilac je nepouzdan  i od  njega se ne može prihvatiti.

Uzvišeni Allah kaže: I Mi smo mu to oprostili, i on je, doista, blizak Nama i divno  prebivalište ga  čeka! Tj.  Dawud  će na Kijametskom danu  biti blizak Allahu. To je bliskost kojom će ga Allah približiti Svojoj Svetosti, kao što stoji u  hadisu: “Pravednici će biti na govornicama od  svjetla,  s desne strane Milostivog,  čije su  obje ruke desnice.  To  će biti oni koji su  pravedni prema svojim porodicama, prema onima kojima vladaju i čime upravljaju.”

Imam Ahmed u svom Musnedu navodi: “Jahja ibn Adem nam je pričao, da mu  je pričao  Fudajl,  da je čuo  od  Atijje,  a on  od  Ebu  Se‘ida el-Hudrije,  da je Allahov  Poslanik, salallahu alejhi ve sellem, rekao: “Na Kijametskom danu  Allahu  najdraži i najbliži će biti pravedan vladar, a najomraženiji i najžešćoj kazni bit će izložen nepravedni vladar.” Ovaj hadis navodi i Tirmizija preko  Fudajla ibn  Merzuka el-Egarra. Tirmizija kaže: “Samo  u  ovoj verziji se ova predaja navodi kao  Poslanikove riječi.”

Ibn  Ebi Hatim navodi: “Ebu  Zer‘a nam je pričao,  da je čuo  od  Abdullaha ibn Ebi Zijada, on od Sejjara, a on od Dža‘fera ibn Sulejmana, da je Malik ibn Dinar o  riječima Uzvišenog: “On  je,  doista,  blizak Nama  i divno  prebivalište ga čeka. ” rekao: “Na Kijametskom danu Dawud će stajati kod stuba od Arša, pa će mu Allah, azze ve džel, reći: -Dawude, hvali Me i sada tim svojim lijepim i melodičnim glasom, sa kojim si Me i na dunjaluku slavio! On će reći: - Kako, kad si mi ga oduzeo? - Evo, sada ti ga vraćam!, odgovorit će Allah. Tada će Dawud pustiti glas,  pa će stanovnici Dženneta zanemariti džennetske blagodati slušajući njega.”

O Dawude, Mi smo te namjesnikom na Zemlji učinili, zato sudi ljudima po pravdi i ne povodi se za  strašću  da  te ne odvede s Allahovog  puta! One koji skreću  s Allahova  puta  čeka  teška  patnja  na  onom svijetu,  zato  što  su zaboravljali na Dan u kome će se računi polagati. (Sad, 26.)

Ovo  su  riječi kojima se Allah, azze ve džel,  obratio  Dawudu.  Namijenjene su  onima kojima je povjerena vlast i reguliranje odnosa među  ljudima.  Takvim Allah naređuje da budu  pravedni i da slijede Istinu  koju  je On  objavio,  a ne nešto drugo, kao što su strasti i lično mišljenje. On zatim prijeti onima koji se nečim drugim rukovode i onda po drugačijim normama sude.

Dawud, alejhi selam, u  to  vrijeme,  bio  je uzor na koji se trebalo  ugledati u  pogledu pravednosti,  pobožnosti i dobrih  dijela kojima se postiže Allahova blizina.  Uz njega i njegova porodica je danonoćno bdjela u ibadetu, o čemu Uzvišeni kaže: Trudite se i budite zahvalni,  o  čeljadi Dasvudova! A malo  je zahvalnih  među robovima Mojim! (Sebe’, 13.)

Ebu  Bekr ibn  Ebi ed-Dunja navodi: “Ismail ibn  Ibrahim ibn  Bisam nam je pričao,  da je čuo  od  Saliha el-Muzzija,  on  od  Ebu  Tmrana el-Džewlija,  da je Ebu  el-Džild  rekao: “Pročitao  sam da je Dawud  rekao: - Gospodaru  moj, kako  da ti se odužim i zahvalim,  kad  to  samo  Tvojom milošću  mogu  postići, nakon čega mu je stigla objava: - O Dawude, zar ne znaš da si takav kakav si postao  samo  Mojom milošću?,  pa je odgovorio: - Znam,  Gospodaru! Allah  mu je na to rekao: - Time sam s tobom zadovoljan.”

El-Bejheki navodi: “Hafiz Ebu  Abdullah  nam je pričao,  da je čuo  od  Ebu Bekra ibn  Baliwejha,  on  od  Muhammeda ibn  Junusa el-Kiršija,  on  od  Rewha ibn  Ubadeta,  a on  od  Abdullaha ibn  Lahika,  da je Ibn  Šihab  pričao,  da je Dawud  govorio: “Hvala Allahu  onako  kako  dolikuje plemenitosti Njegovog lica i Njegovoj Uzvišenosti!” Allah  je na to  objavio: “O Dawude,  opteretio  si meleke-pisare!”
Predaju  sličnu  ovoj  navodi  i  Ebu  Bekr  ibn  Ebi  ed-Dunja  od  Alije  ibn  el- Dža'da, a on od Es-Sewrije.

Abdullah  ibn  el-Mubarek  u  djelu  ez-Zuhd kaže: “Suijan  es-Sewri nam je pričao, da je čuo od jednog čovjeka, da je Wehb ibn Munebbih rekao: - Jedna od  Dawudovih  mudrih  izreka glasi: “Pametan  ne smije zanemariti četiri momenta: čas u kojem se obraća svome Gospodaru, čas u kome se obračunava sam sa sobom,  čas koji posvećuje iskrenim prijateljima,  koji mu  ukazuju  na sopstvene mahane i o njemu govore ono što misle, i čas u kojem će dati oduška svojoj duši i osjetiti slast i ljepotu dozvoljenog. Ovaj četvrti će mu pomoći da mirne duše ostala tri provede kako  treba.  Pametnom je dužnost da bude svjestan  vremena u  kojem živi,  da čuva jezik  i da se uhvati u  koštac sam sa sobom.

Pametan  je  dužan  da  putuje  samo  u  tri  slučaja:  radi  opskrbe  za  onaj  svijet, radi potrebe za život i radi stjecanja halal nafake.”
Tu predaju navodi i Ebu Bekr ibn ed-Dunja od Ebu Bekra ibn Ebi Hejseme, on od Ibn Mehdija, on od Suijana, a on od Ebu el-Egare, a on od Wehba ibn Munebbiha.  On  je također navodi i od  Alijja ibn  el-Dža‘da,  on od Omera ibn el-Hejseme er-Rikašija,  on  od  Ebu  el-Egara,  a on  od  Wehba ibn  Munebbiha. Ibn  Asakir kaže da je Ebu  el-Egar onaj prenosilac koga Ibn  el-Mubarek  nije spomenuo u senedu svoje predaje.

Predaju sličnu ovoj navodi i Abdurrezzak, u kojoj kaže: “Bišr ibn Rafi‘ nam je pričao, da je čuo od jednog čovjeka iz Sane po imenu Ebu Abdullah, da je čuo od Wehba ibn Munebbiha...” i navodi istu predaju.

Hafiz Ibn  Asakir u  poglavlju  o  životu  Dawuda, alejhi selam, navodi mnogobrojne mudre izreke koje se pripisuju Dawudu, kao što je: “Budi prema siročetu poput milostivog  oca.  Znaj da ćeš požnjeti onako  kako  posiješ!” On  navodi i jedan hadis od Poslanika, ali sa garib senedom, po kome je Dawud rekao: “O ti koji šiješ zlo, sam ćeš žeti njegovo trnje i bodlje!”

Od  Dawuda se prenosi da je rekao: “Onaj koji gluposti pred  svijetom prosipa, liči na onog koji pjeva pored mrtvaca.” Također je rekao: “Ružno li je siromaštvo  nakon  bogatstva! Gore od  toga je kad  neko  nakon  upute zaluta.” Također je rekao: “Pogledaj šta ne voliš od  onog  što  se o  tebi priča pred svijetom,  pa to  nemoj raditi kad  si sam!” Dawud  je također rekao: “Ne ostaj kod  prijatelja duže nego  što  bi ti njega mogao  ugostiti,  jer se tim ruši zajedničko prijateljstvo.”

Muhammed  ibn  Sa‘d  navodi: “Muhammed  ibn  Omer el-Wakidi nam je pričao,  da je čuo  od  Hišama ibn  Se'ida,  on  od  Omera,  oslobođenog  Afrinog roba, da je rekao: “Kada su jevreji vidjeli da Allahov Poslanik, salallahu alejhi ve sellem, ima više žena, rekli su: - Pogledaj ovoga koji se ne može hranom zasititi,  ni ženama zadovoljiti! Zavidjeli su  mu  što  je imao  više žena,  pa su  mu  prebacivali, govoreći: - Da je, zaista, poslanik, ne bi žudio za ženama.

Najžešći u tome bio je Hujejj ibn Ahtab. Međutim, Allah ih je utjerao u laž i dao  im do  znanja da je Svome Poslaniku  dao  blagodati i dobra: Zavide li oni ljudima  što  im je Allah, azze ve džel,  iz obilja  Svoga  darovao? Ovdje se pod  izrazom ljudi misli na Allahovog  Poslanika Mi smo  Ibrahimovim potomcima  Knjigu i mudrost dali i carstvo  im veliko  darovali. Ovdje se misli na Dawuda i Sulejmana ibn Dawuda, alejhi selam. Sulejman, alejhi selam, je imao hiljadu žena: sedam stotina uz mehr i tri stotine robinja,  dok  je Dawud  imao  stotinu  žena,  od  kojih  je bila i Urija,  Sulejmanova majka,  kojom se Dawud  oženio  nakon  onog iskušenja.  Dakle,  imali su  više žena nego  Muhammed  Slično  navodi i El- Kelbi,  koji kaže da je Dawud, alejhi selam, imao  stotinu  žena,  a Sulejman  hiljadu,  od kojih su tri stotine bile robinje.

Hafiz u  svom Tarihu, govoreći o životopisu Sadke ed-Dimiškija, navodi od Ibn  Abbasa preko  el-Feredža ibn  Fudale el-Homsija,  on  od  Ebu  Hurejre el- Homsija, a on od Sadke ed-Dimiškija, da je jedan čovjek upitao Ibn Abbasa o postu, pa mu je on odgovorio: “Ispričat ću ti jedan hadis koji sam zabilježio u svojoj zbirci! Ako hoćeš, reći ću ti kakav je bio Dawudov post: “Bio je ustrajan u  postu  i ibadetu.  Bio  je hrabar,  nikada nije uzmicao  kada bi se susreo  sa neprijateljem.  Jedan  je dan  postio,  a drugi mrsio.  Allahov  Poslanik, salallahu alejhi ve sellem, je rekao: - Najbolji post je Dawudov, alejhi selam, post. Znao je učiti Zebur na sedamdeset načina, sve drugačijim glasom. Noću bi klanjao i rasplakivao i sebe i sve oko sebe. Svojim lijepim glasom olakšavao je bol bolesnim i razbijao brige zabrinutim.

Ako  hoćeš reći ću  ti kako  je postio  i njegov  sin  Sulejman: - Na početku mjeseca postio bi tri dana, u sredini tri i na kraju mjeseca tri dana. Dakle, svaki mjesec je počinjao postom i završavao ga postom.

Ako hoćeš, reći ću ti kako je postio Isa, sin Merjemin, sin čedne djevice: - Postio  je svaki dan,  jeo  je ječam i nosio  grubu  odjeću.  Jeo  je ono  što  ima i nikada nije pitao  za ono  što  nema.  Nije imao  djeteta pa da se boji da mu  ne umre, ni kuće pa da se sruši. Gdje god bi ga noć zatekla, stupio bi u namaz i klanjao do jutra. Vješto je gađao, i nikada ulov koji bi naciljao ne bi promašio. Nailazio je pored mjesta gdje su se Izraelćani okupljali pa bi rješavao što su od njega tražili.

Ako hoćeš, reći ću ti o postu arapskog vjerovjesnika, koji nije znao ni čitati ni pisati, (tj. o postu Muhammeda 3Š): “Postio je po tri dana od svakog mjeseca i govorio: - To je kao da se posti cijelo vrijeme.”

Imam Ahmed  navodi od  Ebu  en-Nadra,  on  od  Feredža ibn  Fudale,  on  od Ebu  Herema,  on  od  Sadke,  on  od  Ibn  Abbasa,  a on  od  Poslanika,  hadis o Dawudovom postu.


Koliko je Dawud a.s. živio i kako je umro



U hadisima koji govore o  stvaranju  Adema,  a koje smo  ranije naveli,  stoji da je Adem kada je Allah iz njegove kičme izveo potomstvo, među njima vidio vjero  vjesnike,  od  kojih  je jedan  bio  vedrog  lica,  pa je upitao: “Ko  je ovaj, Gospodaru?” “Tvoj potomak  Dawud”,  odgovorio  je Gospodar.  “Koliko  će živjeti,  Gospodaru?”,  upitao  je Adem.  “Šezdeset godina”,  odgovorio  je Gospodar.  “Gospodaru,  produži mu  život!”,  zamolio  je Adem.  “Jedino  da mu dam od  tvog  života”,  odgovorio  je Gospodar.  Ademu  je bilo  određeno  da živi hiljadu godina, pa mu je od svog života dao četrdeset godina. Kada je vrijeme prošlo,  Ademu  je došao  Melek  smrti,  kome je Adem rekao: “Ostalo  mi je još četrdeset godina života!” Bio  je zaboravio  da je svom potomku  Dawudu poklonio  četrdeset.  Allah, subhanehu ve te'ala,  je dao  Ademu  da napuni hiljadu  godina,  a Dawudu sto.

Ovu  predaju  navode: Ahmed  od  Ibn  Abbasa,  Tirmizija od  Ebu  Hurejre,  Ibn Hibban  i Ibn  Huzejme.  Tirmizija kaže da je sahih.  El-Hakim kaže da ispunjava Muslimove uvjete.  Senede i verzije ovog  hadisa naveli smo  u  kazivanju  o Ademu
Ibn  Džerir kaže: “Ehli-kitabije vjeruju  da je Dawud  živio  sedamdeset sedam godina.” Ovo  nije tačno  i njihova se tvrdnja ne može prihvatiti.  Oni kažu  da je vladao  četrdeset godina.  Ovo  bi se možda moglo  prihvatiti,  jer u našoj vjeri nema ništa što bi to moglo ni demantirati ni potvrditi.

U vezi s Dawudovom, alejhi selam, smrću,  Imam Ahmed  u  svom Musnedu kaže: “Kutejbe nam je pričao,  da je čuo  od  Jakuba ibn  Abdurrahmana ibn Muhammeda ibn Amra ibn Ebi Amra, on od el-Muttaliba, a on od Ebu Hurejre, da je Allahov  Poslanik, salallahu alejhi ve sellem, rekao: “Dawud a.s. je bio  jako  ljubomoran,  pa bi, kada bi izlazio  iz kuće,  zaključao  vrata,  kako  niko  među  njegovu  čeljad  ne bi ulazio dok se ne vrati.

Jednog  dana  je  izašao  ostavivši  iza  sebe  zaključanu  kuću.  Obilazeći  kuću njegova žena je iznenada ugledala jednog čovjeka kako stoji nasred kuće, pa je ukućane upitala: “Kako je ovaj čovjek ušao, kada su vrata zaključana? Tako mi Allaha,  osramotićemo  se  pred  Dawudom!”  Kada  se  Dawud  vratio  i  ugledao onog čovjeka kako stoji nasred kuće, upitao je: “Ko si ti?” “Onaj koji se ne boji vladara  i  za  koga  nema  prepreka”,  odgovorio  je  čovjek.  “Onda  si  ti,  tako  mi Allaha, Melek smrti, pa bujrum, odazivam se Allahovom naređenju.” Zatim mu je  uzeo  dušu.  Kad  je  okupan,  zamotan  u  ćefine  i  kada  je  sve  bilo  spremno, Sunce  ga je  obasjalo,  pa  je  Sulejman  rekao  pticama:  “Napravite  hlad  Dawudu!” One  su  poslušale  i  pravile  mu  hlad  sve  dok  ga  zemlja  nije  zasula.  Tada  je Sulejman rekao pticama: “Skupite krila!” Ebu Hurejre kaže: “Allahov Poslanik je počeo pokazivati kako su to ptice uradile, skupljajući svoju šaku.” Toga dana najviše je bilo dugokrilih.”

Ovaj hadis navodi jedino  Imam Ahmed.  Sened  mu  je dobar i jak  a ravije pouzdane.  Riječi: “Toga dana najviše je bilo  dugokrilih”,  znače da su  hlad najviše pravili dugokrili,  tj.  orlovi sa dugim krilima.  El-Džewheri također kaže: “To su orlovi dugih krila.”

Es-Sudejj navodi od  Ebu  Malika,  a on  od  Ibn  Malika,  da je Ibn  Abbas rekao: “Dawud  je umro  iznenada.  Bila je subota.  Ptice su  mu  pravile hlad.” Es-Sudejj također navodi od  Ebu  Malika,  da je Se‘id  ibn  Džubejr rekao: “Dawud a.s. je iznenada umro u subotu.”

Ishak ibn Bišr navodi od Se‘ida ibn Ebi ‘Arube, a on od Katadea, da je El- Hasan rekao: “Kada je Dawud, alejhi selam, umro, imao je sto godina. Umro je u srijedu, iznenada.” Ebu  es-Sekan  el-Hidžri kaže: “Ibrahim,  Dawud  i njegov  sin Sulejman su umrli iznenada - neka je Allahov blagoslov i mir na sve njih.” To navodi Ibn Asakir.

Neki navode da mu  je Melek  smrti došao  dok  je silazio  iz Hrama,  pa je Dawud  rekao: “Pusti me prvo  ili da siđem,  ili da se popnem.” Na to  je melek  rekao: “Allahov  poslaniče,  isteklo  je vrijeme.  Nema više ni godina,  ni mjeseci,  ni nafake!” Na to  je Dawud  pao  na sedždu  na jednoj od  stepenica, pa mu je melek uzeo dušu na sedždi.”

Ishak ibn Bišr navodi: “Wafir ibn Sulejman nam je pričao, da je čuo od Ebu Sulejmana el-Filistinija,  da je Wehb  ibn  Munebbih  rekao: “Svijet se sakupio  na Dawudovu dženazu, pa su sjeli na sunce, na vrelom ljetnom danu.

Pored  ostalih  ljudi,  na ispraćaju  njegove dženaze bilo  je četrdeset hiljada isposnika,  obučenih  u  ogrtače sa kukuljicama.  Nakon  Musaa i Haruna među Izraelćanima nije niko umro da su ga više žalili od Dawuda a.s. Kada im je vrućina dodijala,  zamolili su  Sulejmana da ih  zaštiti od  sunca,  pa je pozvao ptice i kad  su  se odazvale,  naredio  im je da naprave hlad  ljudima,  pa su  se poredale jedna uz drugu  sa svih  strana.  Nestalo  je povjetarca,  pa su  se ljudi počeli gušiti od  sparine.  Požalili su  se 
Sulejmanu  na sparinu,  pa je rekao pticama: “Zaštitite ljude samo  od  sunca,  a oslobodite stranu  sa koje dolazi vjetar!” Ptice to  i učiniše,  pa su  ljudi ostali u  hladu,  dok  je povjetarac puhao. To je bilo prvo što su ljudi vidjeli od vladara Sulejmana.”

Hafiz Ebu  JaTa navodi: “Ebu  Hemam el-Welid  ibn  Šudža nam je pričao, da je čuo  od  El-Welida ibn  Muslima,  on  od  El-Hejsema ibn  Humejda,  on  od El-Wedina ibn Ata'a, on od Nasra ibn Alkame, on od Džubejra ibn Nefira, a on od  Ebu  ed-Derdaa,  da je Allahov  Poslanik, salallahu alejhi ve sellem, rekao: “Allah  je Dawuda između njegovih  sljedbenika uzeo,  a da to  nije imalo  za posljedicu  da se izmjene i iskvare. Isaovi sljedbenici stotine godina su se držali njegovog pravca i upute.”

Ovo je garib hadis i pitanje je da li su to Poslanikove riječi, tim prije što je El-Wedin  ibn  Ata‘ bio  nepouzdan  u  prenošenju  hadisa.  Allah, subhanehu ve te'ala,  opet,  najbolje zna!
