Hafiz Ebu el-Kasim Ibn Asakir navodi da je to Uzejr ibn Džerwe po jednima,  a  po  drugima  Uzejr  ibn  Surejk  ibn  Adijj  ibn  Ejjub  ibn Derzena  ibn  Arijj  ibn  Tekijj  ibn  Usbu‘  ibn  Fenhas  ibn  el-Azer  ibn Harun ibn ‘Imran. Po trećim, ocu mu je bilo ime Surejh. U nekim predajama se navodi da je ukopan u Damasku. On dalje navodi od Ebu el-Kasima el-Begawija, on  od  Davvuda ibn  Amra,  on  od  Hibbana ibn  Alijja,  on  od  Muhammeda ibn Kurejba, on od svoga oca, a on od Ibn Abbasa, da je Poslanik s.a.v.s. rekao: “Ne znam da li je Uzejr bio prodan ili nije, niti da li je Uzejr bio vjerovjesnik ili nije.”

Predaju sličnu ovoj navodi i od Muemmela ibn el-Hasana, on od Muhammeda ibn  Ishaka es-Sedžezija,  on  od  Abdurrezzaka,  on  od  Ma‘mera,  on  od  Ibn  Ebi Zuejba, on od Se‘ida el-Makberija, on od Ebu Hurejre a on od Poslanika.

On  zatim navodi jednu  neprihvatljivu  predaju  od  Ishaka ibn  Bišra,  on  od Džubejra i Mukatila, oni od Ed-Dahhaka a on od Ibn Abbasa da je Uzejr navodno bio jedan od onih koje je Nabukodonosor kao dječaka odveo u ropstvo, i da mu je Allah,  kada je napunio  četrdeset godina,  dao  mudrost,  te da niko  više od njega nije poznavao  i pamtio  Tewrat.  On  je spominjan  sa ostalim poslanicima, dok mu Allah nije izbrisao ime odatle, kada ga je upitao o sudbini.

Međutim, to je sve slabo, munkati i neprihvatljivo. Allah, opet, najbolje zna. Ishak ibn Bišr prenosi od Se‘ida, on od Ebu ‘Arube, on od Katadea, on od 

El-Hasana, a on od Abdullaha ibn Selama, da je Uzejr bio onaj čovjek kojeg je Allah usmrtio stotinu godina, pa ga zatim oživio.

Ishak ibn Bišr navodi: “Se'id ibn Bešir, Kab i Se‘id ibn Ebi ‘Arube prenose da su  čuli od  Katadea,  on  od  El-Hasana,  Mukatila i Džubejra,  oni od  Ed- Dahhaka,  a on  od  Ibn  Abbasa,  kao  i Abdullah  ibn  Ismail es-Sudejj od  svoga oca,  on  od  svoga djeda Wehba ibn  Munebbiha i dalje da su  mu  svi kazivali o Uzejru,  s manje ili više detalja,  da je Uzejr bio  dobar i mudar čovjek.  Jednog dana izašao  je da obiđe imanje,  pa ga je na povratku,  u  vrijeme podneva, spopala vrućina,  te je htio  da se skloni u  neke ruševine.  Pošto  je bio  na magarcu, sjahao je i sa sobom ponio krošnju smokvi i krošnju grožđa. Kada je sjeo  u  hlad  tih  ruševina,  izvadio  je čanak  koji je nosio  sa sobom i u  njega nacijedio  sok  od  onog  grožđa,  izvadio  suh  hljeb  i stavio  ga u  čanak  da se nakvasi kako  bi mogao  jesti.  Zatim je legao  na leđa,  naslonivši noge uza zid  i uperivši pogled  prema ostacima krovova kuća.  Vidjevši u  kakvom su  stanju,  da su  gotovo  do  temelja porušene i da su  ih  stanovnici napustili,  i okolo  truhle kosti,  pomislio  je: Kako  će ovo  Allah  nakon  njegove smrti oživjeti? On  nije sumnjao da to Allah može uraditi, nego je to rekao iz čuđenja. Na to je Allah poslao Meleka smrti pa mu je uzeo dušu i tako ga ostavio sto godina.

U tih sto godina kod Izraelćana se mnogo šta promijenilo. Kada se napunilo stotinu, Allah je Uzejru poslao meleka koji mu je prvo stvorio srce i oči, da bi mogao razumijevati i gledati kako Allah oživljava mrtve. Tako je gledao dok mu je melek formirao kosti i oblagao ih mesom, a onda kožom i kosom. Na kraju mu je udahnuo dušu. Sve je to posmatrao i bio svjestan šta se dešava. Zatim je sjeo pa ga je melek upitao: “Koliko si ostao ovdje?” “Ostao sam dan ili dio dana”, odgovorio je. Tako je mislio jer je tu došao oko podne, a proživljen je pred kraj dana, kad Sunce još nije bilo zašlo. Zato je rekao: “ili dio dana, tj. ne cijeli dan.” Melek mu je na to rekao: “Ne, nego si ostao stotinu godina, pa pogledaj u svoju hranu i piće! - tj. kako se hljeb osušio, a sok u čanak nacijedio. Kada je pogledao vidio je da se ni hljeb, ni sok nisu promijenili i da su ostali onakvi kakve ih je ostavio. Tako je bilo i sa grožđem i smokvama. Bile su svježe i ništa se nisu bile izmijenile. Međutim, kao da to Uzejr nije mogao srcem povjerovati, pa mu je melek rekao: “Ne vjeruješ ovo što sam ti rekao? Pogledaj u svoga magarca!” Pogledao je prema magarcu i vidio da su mu kosti već bile istruhle i pretvorile se u  prah. Tada melek zovnu kosti njegovog magarca, pa se odazvaše i pođoše prema njemu. Uzejr je posmatrao kako je melek sastavljao kosti, obavijao ih venama, žilama i mesom, a onda kožom i dlakama. Kada je to sve završio, puhnuo je u magarca, pa se magarac uspravio, podigao glavu i uši prema nebu i počeo revati, misleći da je nastupio Kijametski dan. Na to se misli pod  riječima Uzvišenog: a  pogledaj i magarca  svoga  - da  te učinimo dokazom ljudima, pogledaj i kosti - vidi kako ih sastavljamo, pa onda ih mesom oblažemo! Tj.  pogledaj kako  se kosti tvoga magarca slažu  i sklapaju  u  obliku magarca,  bez mesa,  a zatim pogledaj kako  ih  oblažemo  mesom! I kada mu  bi jasno, on povika: “Ja znam da Allah sve može!” - tj. oživjeti mrtve i sve drugo.

Zatim je uzjahao magarca i otišao do grada, gdje nikoga nije mogao prepoznati, niti ko njega. Zgrade su bile drugačije. Pred svojom kućom, koja je bila drugačija, zatekao je slijepu i nepokretnu staricu. Bila je robinja i imala je preko stotinu i dvadeset godina. Kada je Uzejr otišao od njih, ona je imala dvadeset godina, pa ga je znala i zapamtila.  Oronulu  i nepokretnu  staricu  Uzejr upita: “Je li ovo Uzejrova kuća?”, a ona mu je odgovorila: “Jeste, ovo je Uzejrova kuća.” Zatim je zaplakala i rekla: “Još od  te i te godine nisam nikoga čula da je spomenuo Uzejra, svijet ga je zaboravio!” On je tada rekao: “Evo me, ja sam Uzejr. Allah me je bio umrtvio sto godina, pa me je sada oživio!” Ona je na to rekla: “Slava Allahu! Uzejr nam je nestao  prije sto  godina,  od  tada ništa o  njemu  nismo čuli.” On joj je ponovio: “Ja sam Uzejr!”, a ona je rekla: “Uzejrova dova je bila primana, kada je činio dovu bolesniku i nevoljniku za zdravlje i olakšanje. Zato učini dovu Allahu da mi vrati vid i da te vidim, pa ako si ti Uzejr, poznat ću te.”

Na to je on zamolio Allaha da joj povrati vid potravši je rukama po očima, pa je progledala. Zatim ju je uzeo za ruku i rekao: “Ustani, sa Allahovom dozvolom!” Allah joj je povratio snagu, pa se kao zdrava digla na noge, kao da je bila svezana pa odvezana. Zatim ga je pogledala i rekla: “Svjedočim da si ti Uzejr.’”

Nakon toga ona je zajedno sa njim otišla do mjesta gdje se sastaju i okupljaju Izraelćani. Tu je bio Uzejrov sin, starac od sto osamnaest godina, i njegovi sinovi, svi u godinama. Ona ih je pozvala i rekla: “Evo Uzejra, došao vam je!” Oni joj nisu  mogli povjerovati pa je rekla: “Ja sam nekad  bila vaša sluškinja! On  je zamolio Allaha, pa mi je povratio vid i izliječio noge. Uzejr kaže da ga je Allah bio  umrtvio  stotinu  godina i da ga je ponovo  proživio.” Na to  je svijet skočio prema njemu i počeo ga gledati. Sin mu je rekao: “Moj otac je imao cmi mladež između plećki”, pa je otkrio svoje plećke i uvjerili su se da je to Uzejr. Na to su Izraelćani rekli: “Čuli smo  da je samo  Uzejr znao  napamet Tewrat,  koji je Nabukodonosor spalio. Od Tewrata je bilo sačuvano samo ono što su ljudi znali napamet. Hajde nam ponovo napiši Tewrat!” Njegov otac Seruha je bio za vrijeme Nabukodonosorovog pohoda zakopao jedan primjerak Tewrata na mjesto za koje je još samo  Uzejr znao.  On  ih  je odveo  do  tog  mjesta,  odakle su  iskopali primjerak Tewrata. Međutim, listovi su mu bili istrulili i knjiga uništena.
Zatim je Uzejr sjeo u hlad jednog drveta, a Izraelćani oko njega da im ponovo izdiktira Tewrat. Dva plamena su sišla s neba i ušla u njega, pa se prisjetio Tewrata i obnovio im ga. Jevreji su ga zbog toga prozvali “Božijim sinom”. Osim toga što je obnovio Tewrat, Uzejr je nastavio predvoditi Izraelćane. Tewrat mu je ponovljen kod Hazekijelovog hrama, u oblasti Sewad. Umro je u naselju koje se zove Sajrabaz.

Ibn Abbas kaže: “Tako se obistinilo ono što je Uzvišeni Allah rekao: Da te učinim dokazom ljudima, tj.  Izraelćanima.  Naime,  on  je kao  mlađi čovjek sjedio  sa svojim sinovima,  koji su  bili starci,  jer je bio  umro  sa četrdeset godina, i jer ga je Allah proživio u istom dobu kao i kada je umro. Ibn Abbas i El-Hasan kažu da je proživljen nakon Nabukodonosorove smrti.

Ebu Hatim es-Sidžistani je o onome što je Ibn Abbas rekao spjevao sljedeće stihove: U njeg' kosa crna, a sin mu osijedi - kao i unuk, koji je od njeg' izgledao stariji! Gleda sina, starca kako se poštapa - a njegova brada i kosa crne! Sin mu iznemogao i slab - ide i posrče kao dijete. Sin mu Je star devedeset ljeta - i već dvadeset godina ide sa štapom i posrče. On ima ljeta četrdeset - a unuk pređe devedeset! Ako si pametan, trebaš se čuditi - a ako nisi, nije ti ni zamjeriti!


Dodatak

Općepoznato je da je Uzejr jedan od izraelćanskih poslanika i da je živio u periodu između Dawuda i Sulejmana s jedne, i Zekerijjaa i Jahjaa s druge strane, te da je među Izraelćanima jedno vrijeme Tewrat bio zaboravljen, pa ga je Aliah nadahnuo da ga zapamti i da im ga izrecituje.

Wehb  ibn  Munebbih  kaže: “Allah dž.š. je naredio  jednom meleku  da spusti malo svjetla i stavi ga u Uzejra, pa je Uzejr doslovno zapisao cio Tewrat, od početka do kraja.”

Ibn  Asakir navodi da je Ibn  Abbas upitao  Abdullaha ibn  Selama,  šta znače riječi Uzvišenog: jevreji govore: "Uzejr je Allahov sin.  ” (Et-Tewbe,  30.),  i zašto  ga oni nazivaju  sinom,  pa je Ibn  Selam rekao  da je Uzejr zapamtio Tewrat i zapisao im ga. Na to su oni rekli: “Musa nam je Tewrat kazivao samo iz knjige, a Uzejr nam ga je kazao napamet!” Neki su otišli još dalje, pa rekli: “Uzejr je Allahov  sin.” Zato  mnogi učenjaci kažu  da je kontinuitet predaje Tewrata od strane velikog broja prenosilaca prekinut za vrijeme Uzejra.

Međutim, ukoliko Uzejr nije bio poslanik - kao što to kažu Ata‘ ibn Rebbah i Hasan el-Basri - onda je to pogrešno.


Ishak  ibn  Bišr,  između  ostalog,  prenosi od  Mukatila ibn  Sulejmana,  on  od Ata‘a,  kao  i od  Osmana ibn  Ata‘a el-Horasanija,  on  od  svoga oca i Mukatila, da je Ata‘ ibn  Ebi Rebbah  rekao: “U isto  vrijeme je bilo  devet stvari: Nabukodonosor,  vrtovi San'e,  vrtovi Sabe,  slučaj sa rovovima (u  kojima su spaljivani vjernici),  slučaj Hasure,  slučaj sa mladićima u  pećini,  napad  na Ka'bu sa slonom, slučaj sa gradom Antakijom i slučaj sa Tubbe'om”.
Pored  toga,  Ishak  ibn  Bišr navodi: “Se'id  nam je pričao,  da je čuo  od Katadea,  a on  od  El-Hasana da je rekao: “Slučaj sa Uzejrom se desio  za vrijeme Nabukodonosora.”

U Buharijinom Sahihu je potvrđeno  da je Allahov  Poslanik s.a.v.s. rekao: “Nema niko  bliži ni preči Merjeminom sinu  od  mene.  Između  mene i njega nije bilo poslanika.”
Wehb  ibn  Munebbih  kaže:  “Uzejr  je  živio  u  periodu  između  Sulejmana  i Isaa a.s.

Ibn  Asakir navodi od  Enesa ibn  Malika i Ata‘a ibn  es-Saiba,  da je Uzejr živio  u  vrijeme Musaa ibn  ‘Imrana i da se najavio  kod  njega,  ali mu  on  nije dozvolio  da uđe - zbog  onoga što  je on  pitao  o  sudbini - pa se on  vratio, rekavši: “Stotinu  puta umrijeti je lakše od  sahata poniženja!” Povodom te Uzejrove izjave, jedan pjesnik je spjevao:

Čovjek i udarac sablje može lakše podnijeti nego nepravdu I rade bi umro, nego - da nema čime gosta počastiti.

Što  se tiče Ibn  Asakirovih  i navoda od  Ibn  Abbasa,  Newfa el-Bikalija, Suijana es-Sewrija i drugih, u kojima stoji da je Uzejr pitao o sudbini pa mu je izbrisano ime među imenima poslanika, oni se ne mogu prihvatiti jer je njihova vjerodostojnost sumnjiva. Vjerovatno su uzeti iz israilijjata.

Tako  Abdurrezzak  i Kutejbe ibn  Se'id  prenose od  Dža‘fera ibn  Sulejmana, a on  od  Ebu  ‘Imrana el-Džewnija,  da je Newf el-Bikali rekao: “Obraćajući se Allahu,  Uzejr je,  između  ostalog,  rekao: “Gospodaru  moj,  Ti svakog  stvaraš,  a onda upućuješ koga hoćeš i ostavljaš u  zabludi koga hoćeš?” Na to  mu  je rečeno: “Kloni se toga!”,  ali je to  ponovo  upitao,  pa mu  je rečeno: “Ili ćeš prestati s tim, ili ću ti izbrisati ime iz reda poslanika! Mene niko neće pitati šta radim,  a svi će drugi biti pitani.” Međutim,  na osnovu  samo  ovoga ne mora značiti da je njegovo ime izbrisano, makar da je i ponovio pitanje.”

Najpoznatiji autori hadiskih  zbirki,  osim Tirmizije,  navode od  Junusa ibn Jezida, on od Se'ida i Ebu Seleme, a oni od Ebu Hurejre, a također i od Šuajba, on  od  Ebu  ez-Zinada,  on  od  El-A‘redža,  a on  od  Ebu  Hurejre,  da je Allahov Poslanik s.a.v.s. rekao: “Jedan  od  poslanika se sklonuo  pod  drvo,  pa ga je ujeo mrav. Naredio je da se pronađe i kada je izvađen, naredio je da se spali u vatri. Na to mu je Allah objavio: “Ne, nijednog mrava!”

Ishak   ibn   Bišr  prenosi  od   Ibn  Džurejdža,  a  on  od  Abdulwehhaba  ibn Mudžahida, da je njegov otac rekao: “Toje bio Uzejr.”

Također  se  prenosi  i  od  Ibn  Abbasa  i  Hasana  el-Basrija  da je  to  bio  Uzejr. Allah s.v.t. najbolje zna.
