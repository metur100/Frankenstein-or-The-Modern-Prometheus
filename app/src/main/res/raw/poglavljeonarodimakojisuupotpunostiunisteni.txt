Ovo se dešavalo prije objavljivanje Tewrata, jer Uzvišeni kaže u prevodu značenja: “Mi smo Musau dali Knjigu, nakon što smo uništili drevne narode.” (El-Kasas, 43) 

Ibn Džerir, Ibn Ebi Hatim i El-Bezzar od Awfa el-A’rabijja prenose, a on od Ebu Nadreta, da je Ebu Se’id el-Hudri rekao: “Nakon što je Tewrat objavljen na Zemlju, Allah, Subhanehu ve te`ala., nije uništio nijedan narod kaznom sa neba ili iz zemlje, osim naselje čiji su stanovnici pretvoreni u majmune. Zar nisi primjetio da Uzvišeni Allah kaže: “Mi smo Musau dali Knjigu, nakon što smo uništili drevne narode.”

El-Bezzar u svojoj verziji ovo navodi kao riječi Poslanika, sallallahu alejhi ve sellem, (merfu). Međutim, prije će biti, Allah najbolje zna, da su to riječi ashaba (mewkuf). Sve to ukazuje da su svi u potpunosti uništeni narodi, uništeni prije Musaa,alejhi selam. 

U njih se ubrajaju stanovnici Ressa.

Uzvišeni Allah u suri El-Furkan kaže: “I Adu i Semudu i stanovnicima Ressa i mnogim generacijama između njih – *svima smo navodili primjere i sve smo potpuno uništili.” (Prevod značEl-Furkan, 38-39) 

U suri Kaf Uzvišeni kaže: “Prije njih su poricali: Nuhov narod, i stanovnici Ressa, i Semud, i Ad, i faraon, i Lutov narod, i stanovnici Ejke i narod Tubbe’a. Svi su oni poslanike u laž ugonili, pa su Moju kaznu zaslužili.” (Prevod značenja, Kaf, 12-14) 

Ovaj i prethodni citat govore da su oni uništeni, porušeni i upropašteni. To pobija Ibn D-erirovu tvrdnju da su stanovnici Ejke bili ti koji su iskopali rovove o kojima se govori u suri El-Burudž. Za njih Ibn Ishak i neki drugi tvrde da su živjeli nakon Isaa alejhi selam. Međutim, i ova tvrdnja je sporna. Ibn Džerir navodi Ibn Abbasove riječi da su stanovnici Ressa, zapravo jedno od Semudovih naselja. 

Hafiz Ebu el-Kasim Ibn Asakir na početku svoje historije, govoreći o gradnji Damaska, iz Historija Ebu el-Kasima Abdullaha ibn Abdullaha ibn Džerdada i drugih, navodi da su stanovnici Ressa živjeli u Haduru i da im je Allah, subhanehu ve te`ala.., poslao vjerovjesnika po imenu Hanzala ibn Safwan pa su ga oni poricali i ubili. Ab ibn Aws ibn Irem ibn Sam ibn Nuh i njegov sin su iz Ressa, ali su se prije uništenja Ressa vratili i nastanili u brdima Ahkaf. Nakon toga je Allah, subhanehu ve te`ala., uništio stanovnike ressa, a ovi su se raširili po cijelom Jemenu, i drugim krajevima širom zemlje. Tako je Džebron ibn Sa’d ibn Ad ibn Aws ibn Irem ibn Sam ibn Nuh doselio u oblast Damaska gdje je podigao grad koji je nazvao Džebron. To je zapravo Irem, poznato po stubovima. Nigdje na jednom mjestu nema više kamenih stubova nego u Damasku. Zatim je Allah, subhanehu ve te`ala., poslao Huda ibn Abdullaha ibn Rebbaha ibn Halida ibn el-Huluda ibn Ada, narodu Ad – tj. Adovim potomcima u Ahkafu – pa su ga u laž ugonili zbog čega ih je Uzvišeni Allah uništio.

Prema tome, stanovnici Ressa su živjeli mnogo prije Ada. Allah, subhanehu ve te’ala najbolje zna!Ibn Ebi Hatim od Ebu Bekra ibn Ebi Asima, prenosi, da je od svoga oca čuo da mu je šebib ibn Bišr, pričao da je od Ikrime čuo, da je Ibn Abbas rekao: “Er-Ress je ime bunara u Azerbejdžanu.” Es-Sewri od Ebu Bekra prenosi da je Ikrime rekao: “Er-Ress je bunar u kome su ukopali svog vjerovjesnika.”Ibn Džurejdž kaže da je Ikrime rekao: “Stanovnici Ressa su zapravo stanovnici Feldža o kojima su govori u suri Jasin.” Katade kaže da je Feldž jedno od naselja u Jemami. 

Ja smatram da su, ako su oni isti oni o kojima se govori u suri Jasin, kako kaže Ikrime, onda su morali biti u potpunosti uništeni. Uzvišeni Allah govoreći o njima kaže: “bio je to samo jedan užasan krik i oni su svi odjednom pomrli.” (Prevod značenja, Ja-sin, 29.) 

O njima ćemo kasnije govoriti. Ako su pak bili neki drugi narod, a ne ovaj, što je očito, i bili uništeni i porušeni po svim procjenama to se ne slaže sa onim što tvrdi Ibn Džerir. 

Ebu Bekr Muhammed ibn el-Hasan en-Nakkaš kaže: “Stanovnici Ressa su imali jedan bunar koji im je bio dovoljan za napajanje i navodnjavanje zemlje. Njima je vladao jedan pravedan i čestit vladar, za kojim su, kada je umro, žalili. Nekoliko dana nakon njegove smrti šejtan im se pokazao u njegovom liku, i rekao: “Ja nisam umro, nego sam se od vas bio malo povukao da vidim kako ćete postupati.” Oni su se tome puno obradovali, a onda im je naredio da između njega i sebe postave zastor, pa neće nikada umrijeti. Mnogi od njih su u to povjerovali, podlegli iskušenju i počeli ga obožavati. Tada im je Allah, subhanehu ve te`ala., poslao vjerovjesnika koji im objasnio da im iza zastora govori šejtan, zabranjujući im da ga obožavaju i naređujući im da obožavaju samo Allaha, koji nema nikakva sudruga.” 

Es-Suhejli kaže: “Njemu je objava silazila u snu, a ime mu je bilo Hanzala ibn Safwan. Na prevaru su ga napali, ubili i bacili u bunar. Nakon toga bunar je presušio, pa su patili zbog žeđi, nakon što je vode bilo u izobilju. Drveće im se usljed suše osušilo, usjevi prestali rađati, kuće se porušile, pa su nakon udobnog života morali iskusiti surovost i nakon zajedništva razjedinjenost, sve dok nisu do posljednjeg uništeni. Njihova staništa su zaposjeli džinni i divlje životinje, tako da su se odatle mogli čuti jedino glasovi džinna, rika lavova i zavijanje hijena.” 

Ibn Džerir prenosi od Muhammeda ibn Humejda, on od Seleme, on od Ibn Ishaka, a ovaj od Muhammeda ibn Ka’ba el-Kurezija, da je Allahov Poslanik, sallallahu alejhi ve sellem, rekao: “Prvi čovjek koji će Kijametskog dana ući u Džennet bit će crni rob. To će biti zato što je Uzvišeni Allah poslao poslanika mještanima jednog naselja, pa u njega nije povjerovao niko ism tog crnog roba. Mještani tog naselja su zatim napali tog vjerovjesnika, iskopali bunar i bacili ga u njega, a onda jednom velikom kamenom pločom zatvorili otvor. Taj rob je sakupljao drva, na svojim leđima ih donosio i prodavao kako bi mogao kupiti jelo i piće. Zatim bi to odnio do tog bunara, podizao onu ploču, a Allah, subhanehu ve te`ala., bi mu u tome pomogao, i krišom vjerovjesniku doturao hranu i piće, a onda ponovo vraćao ploču gdje je i bila.” 

On dalje kaže: “I tako je bilo dokle je Allah, subhanehu ve te`ala., htio da bude. Ali, jednog dana kad je otišao da sakuplja drva kao što je do tada činio, pa kad ih je sakupi, svezao i htio da ponese, obuzeo ga je drijemež, te je legao. Allah, subhanehu ve te`ala., mu je zapečatio uši, pa je ostao spavajući sedam godina. Zatim se pomakao, protegao i prevrnuo na drugu stranu i nastavio spavati. Allah,Subhanehu ve te`ala. mu je ponovo zapečatio uši i narednih sedam godina, nakon čega je ustao, uzeo breme drva, i krenuo misleći da je spavao samo dio dana. Vratio se u svoje naselje, prodao breme drva i kupio jelo i piće, kao što je to i prije radio.Zatim je otišao do onog bunara, tj. Do mjesta gdje je bio, ali ga tamo nije bilo. Narod se bio dosjetio vjerovjesnika, izvadio ga, priznao i povjerovao mu.” 

On dalje kaže: “vjerovjesnik ih je upitao šta se desilo sa crncem, a oni su odgovorili da ne znaju. Tek kada je vjerovjesnik preselio na Ahiret, crnac se probudio iz svoga sna. Za njega je Muhammed, sallallahu alejhi ve sellem, rekao: “Taj crnac će biti prvi koji će ući u Džennet.” 

Ovaj hadis je mursel i ima spornih elemenata u sebi. Sadržaj ovog hadisa vjerovatno je proširio Muhammed ibn Ka’b el-Kurezi. Allah, opet, najbolje zna! 

Međutim, i sam Ibn Džerir ne prihvaća ovaj hadis jer kaže: “Za taj narod ne može se tvrditi da su oni stanovnici Ressa o kojima se govori u Kur’anu, jer Allah, subhanehu ve te`ala, za njih kaže da su uništeni, a narod u ovom hadisu se odazvao i povjerovao svome vjerovjesniku. Osim – Allahu moj – ako su oni povjerovali u vjerovjesnika nakon što su uništeni njihovi preci.” Allah najbolje zna! 

On je sklon mišljenju da su oni narod koji je iskopao rovove. Međutim, taj stav je slab iz razloga koje smo već naveli, a i zbog toga što se u kazivanju o narodu koji je iskopao rovove prijet kaznom na Ahiretu, ukoliko se ne pokaju. Osim toga, za njih se ne navodi da su uništeni, a za stanovnike Ressa se to izričito kaže. Allah, opet najbolje zna!


Kazivanje o narodu iz sure Ja sin


Oni su stanovnici jednog grada, o kojima Allah , subhanehu ve te'ala, u suri Jasin kaže: Navedi im kao pouku stanovnike jednog grada kad su im došli poslanici; kad im Mi poslasmo dvojicu, ali im oni ne povjerovaše, i pojačasmo trećim, pa rekoše: "Mi smo vama poslani!" - "Vi ste ljudi kao i mi" - oni odgovoriše -  "Milostivi nije objavio ništa, vi neistinu govorite!" "Gospodar naš zna da smo, doista, vama poslani" - rekoše oni - "i dužni smo samo da jasno obznanimo." Oni rekoše: "Mi slutimo da nam nesreću donosite; ako se ne okanite, kamenovaćemo vas i stići će vas, zaista, bolna patnja oko nas." "Uzrok vaše nesreće je s vama!" - rekoše oni. "Zar zato što ste opomenuti? Ta vi ste narod koji svaku granicu zla prelazi." I s kraja grada žurno dođe jedan čovjek i reče: "O narode moj, slijedi one koji su poslani, slijedite one koji od vas ne traže nikakvu nagradu, a na Pravom su putu! Zašto da se ne klanjam Onome koji me je stvorio, a Njemu ćete se vratiti? Zašto da prihvaćam druge bogove mimo Njega? Ako Milostivi hoće da me snađe neko zlo, njihovo posredovanje neće mi biti ni od kakve koristi i oni me neće moći spasiti, a ja bih tada bio u pravoj zabludi; ja vjerujem u Gospodara vašeg, čujte mene!" I reći će se: "Uđi u Džennet!’ - a on će reći: "Kamo sreće da narod moj zna zašto mi je Gospodar moj oprostio i lijep mi prijem priredio!" I protiv naroda njegova, poslije njega, Mi nismo vojsku s neba poslali, niti smo to ikada činili. samo bi se čuo jedan užasan krik, i oni bi odjednom svi pomrli.(Ja-sin, 13.-29.)

Općeprihvaćemo je od prvih i kasnijih islamskih učenjaka da Je to naselje Antakija. To prenosi Ibn Ishak od Ibn Abbasa i Ka'bu-l-Ahbara, i Wehba ibn Vlunebbiha. Tako se prenosi i od Durejda ibn el-Hasiba, Ikrime, Katadea, EzZuhr mi drugih. Ibn Ishak, navodeći riječi Ibn Abbasa, Ka'ba i Wehba, kaže la su rekli: "Vladar toga grada bio je Antioh ibn Antioh koji je obožavao kipove. Allah , subhanehu ve te'ala, mu je poslao trojicu poslanika: Sadika, Saduka i Šeluma, ali ih je on porekao. " 

Iz ovog se vidi da su oni bili poslanici od Uzvišenog Allaha. Međutim, Katade tvrdi da su to bili Isaovi 2 izaslanici. 

To mišljenje navodi i Ibn Džerir od Wehba, on od Ibn Sulejmana, a on od Šuajba el-Džibaija: Prva dva poslanika su bili Šimun i Ivan, a treći Pavle. Mjesto je bila Antakija. 

Međutim, ovo mišljenje je vrlo slabo (da'if) jer je Antakija bila prvi grad u to vrijeme čiji su stanovnici povjerovali u Isaa, alejhi selam, kada im je on poslao trojicu svojih učenika. Zato je Antakija bila jedan od četiri grada u kojima su bili kršćanski patrijarsi: Antakija, Jerusalim, Aleksandrija i Rim, a zatim i Istanbul. 

Dakle, oni nisu uništeni, a stanovnici grada, o kome se u Kur'anu govori, su uništeni, kako Uzvišeni na kraju kazivanja o njima, nakon što su ubili čovjeka je potvrdio vjeru poslanika, kaže: Bio je to samo jedan užasan krik i oni su odjednom svi pomrli. Međutim, to ne isključuje mogućnost da su vjerovjesnici pomenuti u Kur'anu poslani stanovnicima Antakije u neka davna vremena, pa su ih porekli i Allah , subhanehu ve te'ala, ih uništio, te da je Antakija kasnije ponovo podignuta, pa da su njeni stanovnici u vrijeme Isaa a.s., povjerovali izaslanicima koje je on poslao. Allah, opet, najbolje zna! 

Dakle, mišljenje da je ovo kazivanje koje je navedeno u Kur'anu u stv: kazivanje o Isaovim učenicima, je slabo, zbog onog što smo već naveli, ai zbog toga što se na prvi pogled iz kur'anskog teksta vidi da su oni poslanici od Allaha s.

Uzvišeni Allah kaže: I navedi im primjer, tj. svom narodu, Muhammede, stanovnika jednog grada, kada su im došli poslanici. Kada im Mi poslasmo dvojicu, ali ih oni porekoše, pa ih pojačasmo s trećim, tj. pa ih učvrstismo u poslanstvu sa trećim, irekoše: "Mi smo vama poslani, " tj. narod im je odgovorio da su oni kao i ostali samo obični ljudi. Tako su govorili mnogi narodi koji nisu vjerovali svojim poslanicima, smatrajući nemo gućim da Allah , subhanehu ve te'ala, kao vjerovjesnika pošalje čovjeka. Poslanici su im odgovorili da Allah £ zna da su oni poslanici i da bi ih Allah , subhanehu ve te'ala, kad bi na Njega laž iznosili, kaznio najtežom kaznom "i dužni smo da samo jasno obznanimo. " Tj. naša obavezaje da vam prenesemo ono što nam se objavljuje, a Allah je je taj koji upućuje koga hoće i dovodi u zabludu koga hoće. Oni rekoše: "Mi slutimo da nam nesreću donosite!" Tj. to što ste došli smatramo lošim predznakom. "Ako se ne okanite, zaista ćemo vas kamenovati, " po jednima se misli riječima, a po drugim djelima. Međutim, prvi stav potvrđuju riječi: "i sigurno će vas od Nas. snaći bolna kazna. '' Time su im zaprijetili da će ih poniziti i ubiti.

"Vaša zla slutnja je sa vama ", rekoše oni!, tj. vama će se vratiti. "Zar zato što ste opomenuti?" Tj. zar nam zbog toga što vas podsjećamo na pravi puti pozivamo da idete njime, prijetite ubistvom i poniženjem? "Ta vi ste narod koji granice zla prelazi!" tj. ne prihvatate istinu i ne želite je. ' ! s kraja grada žurno dođe jedan čovjek, tj. da pomogne poslanike i da ispolji vjeru u njih, i reče: "O narode moj, slijedite poslanike! Slijedite one koji od vas nikakvu nagradu ne traže, a na pravom su putu!" Tj. oni vas, ne tražeći nikakvu nagradu niti plaću, pozivaju čistoj istini. Zatim ih je pozvao da obožavaju samo Allaha, koji nema nikakva sudruga i zabranio im da obožavaju bilo šta mimo Njega, od čega nema nikakve koristi ni na ovom, ni na onom svijetu. "Ja bih, zaista, tada bio u oćitoj zabludi!", tj. ako bih prestao obožavati samo Allaha, uz Njega počeo obožavati još nekog. 

Zatim se obratio poslanicima ri ječima: "Ja vjerujem u vašeg Gospodara, pa ćujte mene! "' Po jednima, ovo znači: Čujte moje riječi i kod vašeg Gospodara mi budite svjedoci šta sam rekao!" Po drugima to znači: "O moj narode, čujte. moje javno očitovanje da vjerujem u Božije poslanike!" Kad je to rekao Oni su. ga ubili; po jednima kamenovali ga, po drugima zubima ga iskidali, a po trećima svi navalili na njega i ubili ga. 

Ibn Ishak od nekih svojih prijatelja prenosi da je Ibn Mes'ud rekao" "Udarali su ga nogama i tukli dok mu nisu grkljan iščupali.”

Es-Sewri od Asima el-Ahwela prenosi, da je Ebu Mudžliz rekao: "Ta čovjek se zvao Habib ibn Merijj. Jedni kažu da je bio stolar, drugi tkač, treći obućar, četvrti valjač platna, a neki opet kažu da se bio posvetio ibadetu u tamošnjoj pećini. Allah, opet, najbolje zna! 

Od Ibn Abbasa se prenosi da je rekao: "Habib je bio stolar. Bio je obolio od teške bolesti. Puno je sadaku davao pa ga je njegov narod ubio. Zato Uzvišeni kaže:“I reći će se: "Uđi u Džennet!"! Dakle, kada ga je njegov narod ubio, Allah 5 ga je uveo u Džennet, pa je, kada je tamo vidio sreću i blagostanje, rekao: "Kamo sreće da moj narod zna zbog čega mi je moj Gospodar oprostio i učinio me počašćenim!', ", tj. povjerovali bi u ono u što sam ja vjerovao, pa bi dobili ono što sam i ja dobio.

Ibn Abbas kaže: "Dok je bio živ, svoj narod je savjetovao riječima: "O narode moj, slijedite poslanike!"', a nakon smrti riječima: "Kamo sreće da moj narod zna zbog čega mi je moj Gospodar oprostio i učinio me počašćenim!"" To prenosi Ibn Ebi Hatim. Katade također kaže: "Vjernik neće poveriti. On uvijek upućuje samo savjete i govori o Allahovim blagodatima kojima je počašćen. On reče: "Kamo sreće da moj narod zna zbog čega mi je moj Gospodar oprostio i učinio me počašćenim!" Tako mi Allah, on je poželio da njegov narod sazna kakvu je Allahovu počast doživio i da vidi u kakvom se stanju nalazi!" Katade zatim kaže: "Tako mi Allaha, Uzvišeni nakon njegova ubistva, njegov narod više nije korio ni opominjao: "Bio je to samo jedan užasan krik i oni su odjednom svi pomrili.“

Riječi Uzvišenog: I protiv njegova naroda nakon njega, Mi nismo vojsku s neba poslali niti smo to ikad činili, znače: da bi im se osvetili nije bilo potrebno da spuštamo vojsku s neba protiv njih. Ovakvo shvaćanje značenja ovih riječi Ibn Ishak preko nekih prijatelja prenosi od Ibn Mes'uda, Mudžahid i Katade kažu:“ Kada se kaže da im vojska više nije dolazila misli se da im više nakon toga dugo vremena nije slato poslanstvo. ' Ibn Džerir na ovo dodaje: "Prvo mišljenje je ove ispravnije.

I ja kažem da je prvo mišljenje ispravnije, jer Uzvišeni kaže: niti smo ikad činili, tj. za tim nismo imali nikakve potrebe dok smo ih kažnjavali zato što su poricali Naše vjerovjesnike i ubili Našeg štićenika. Bio je to samo jedan užasan krik oni su odjednom svi pomrli.

Mufessiri kažu: "Allah, azze ve džel,im je poslao Džibrila a.s., pa je on uzeo za dovratnike kapije na njihovom gradu, i prema njima ispustio samo jedan krik, pa su svi i pomrli, tj. odjednom su utihnuli njihovi glasovi i umirili se pokreti, tako da nije ostalo ni jedno oko da trepće." 

Sve ovo, pored ostalog, ukazuje na to da spomenuti grad nije Antakija, jer su ovi uništeni zato što su poricali Allahove poslanike, a stanovnici Antakije su  povjerovali i slijedili Isaove učenike koje im je on poslao. Zato se kaže da je Antakija prvi grad koji je povjerovao u Isa a.s.

Što se tiče hadisa koji prenosi Taberanija od Huseina el-Eškara, on od Sufjana ibn Ujejneta, on od Ibn Ebi Nudžejha, on od Mudžahida, a ovaj od Ibn Abbasa, da je Poslanik , salallahu alejhi ve sellem, rekao: "Trojica su se prvi odazvali: Musau Juše ibn Nun, Isau čovjek o kome se govori u suri Jasin, a Muhammedu Alija ibn El Talib""' za njega se može reći da nije potvrđen, jer se riječi ovog Huseina ne mogu prihvatiti, jer on spada u šiije koji pretjeruju. Pored toga Jedinor prenosi ovaj hadis, što opet u potpunosti ukazuje na slabost ovog hadisa. Allah, opet, najbolje zna.
