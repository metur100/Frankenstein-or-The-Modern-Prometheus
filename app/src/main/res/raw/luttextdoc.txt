Jedan od velikih događaja koji se desio u vrijeme Ibrahimovog života bila je kazna koja je zadesila Lutov a.s. narod. Lut je sin Harana, a on sin Teraha koji je, ustvari Azer, što smo već naveli. Dakle, Lut je Ibrahimov še bratić, a Ibrahim, Haran i Nahor su braća, što smo također već naveli. Neki smatraju da je ovaj Haran sagradio grad Haran. Međutim, za ovakvu tvrdnju nema valjanih dokaza, jer se kosi sa jevrejskim i kršćanskim knjigama. Allah, opet, najbolje zna!

Lut se, po naređenju i dozvoli svog amidže Ibrahima, neka je mir i spas na obadvojicu, odvojio od Ibrahima i nastanio u gradu Sodomi u oblasti Gaur Zegar. Sodoma je u to doba bila centar spomenute oblasti kojoj su pripadala okolna sela sa obradivim zemljištem. Žitelji Sodome bili su veoma opaki i pokvareni bezbožnici, najgori ljudi koji su činili najružnija djela. Bavili su se drumskim razbojništvom i na svojim sastajalištima činili ružna djela, koja niko nikome nije zabranjivao. Ružno li je bilo to što su radili!? 

Oni su izumili jedno sramotno djelo koje prije njih od ljudi niko nije radio. Naime, muškarci su spolno općili sa muškarcima, a izbjegavali su to činiti sa ženama, koje je Allah, azze ve džel, stvorio Svojim dobrim robovima. 

Lut ih je pozivao da obožavaju Uzvišenog Allaha, koji nema sudruga, i zabranjivao im da čine zabranjena, razvratna i ružna djela. Međutim, oni su bili uporni u svojoj zabludi i krivom putu, i nastavljali su živjeti u razvratu i nevjerstvu. Zato ih je Allah kaznio strašnom kaznom koju nisu mogli ni slutiti niti su je mogli odvratiti, i učinio ih je primjerom drugim narodima i poukom iz koje će učiti pametni ljudi. 

Zato Uzvišeni Allah na više mjesta u Svojoj Časnoj Knjizi, govori o njima. U suri El-A'raf veli: *I Luta kada reče svome narodu: “Zar činite razvrat koji niko Prije vas na svijetu nije činio? *Vi sa strašću prilazite muškarcima, umjesto ženama. Ta vi ste narod koji sve granice zla prelazi. " *A odgovor njegova naroda je samo bio: “Istjerajte ih iz vašeg grada, oni su ljudi čistunci!" *I Mi smo njega i njegovu porodicu spasili, osim njegove žene; ona je bila sa onima koji su kažnjeni. *I na njih smo kišu spustili, pa pogledaj kako su zlikovci skončali! (EI-A‘raf, 80.-84.) 

U suri Hd Uzvišeni kaže: *I Naši izaslanici donesoše Ibrahimu radosnu vijest i rekoše: “Selam!", a on im odgovori: “Selam!", i ubrzo im donese pečeno tele. *A kad vidje da ga njihove ruke ne dotiču, ne svidje mu se to i obuze ga strah od njih. “Ne boj se!", rekoše oni, “mi smo poslani Lutovom narodu.“



I Ibrahimu smo izaslanike Naše poslali da mu donesu radosnu vijest. "Mir!" - rekoše; - "Mir!" - odgovori on, i ubrzo im donese pečeno tele. A kad vidje da ga se ruke njihove ne dotiču, on osjeti da nisu gosti i obuze ga neka zebnja od njih. "Ti se ne boj!" - rekoše oni - "mi smo Lutovu narodu poslani." A žena njegova stajaše tu, i Mi je obradovasmo Ishakom, a poslije Ishaka Jakubom, i ona se osmjehnu."Jadna ja!" - reče - "zar da rodim ovako stara, a i ovaj moj muž je star. Ovo je zaista nešto neobično!" "Zar se čudiš Allahovoj moći?" - rekoše oni - "Allahova milost i Njegovi blagoslovi su na vama, obitelji vjerovjesničkoj. On je dostojan hvale i On je plemenit!" I pošto Ibrahima prođe strah i dođe mu radosna vijest, on se poče raspravljati sa Našim izaslanicima o narodu Lutovu; Ibrahim je zaista bio dobrodušan, sažaljiv i odan. "O Ibrahime, prođi se toga, naređenje od Gospodara tvoga je stiglo; njih će stići patnja, sigurno!" I kad izaslanici Naši dođoše Lutu, on se zbog njih nađe u neprilici i bi mu teško pri duši, pa reče: "Ovo je mučan dan!” I narod njegov pohrli njemu - a i prije su radili sramotna djela. "O narode moj," - reče on - "eto mojih kćeri, one su vam čistije!* Bojte se Allaha i pred gostima mojim me ne sramotite! Zar među vama nema razumna čovjeka?" "Ti znaš da nam nisu potrebne tvoje kćeri" - rekoše oni - "ti doista znaš šta mi hoćemo." "Ah, da ja samo imam moć" - reče on - "ili da se mogu osloniti na nekog snažnog!" A meleki rekoše: "O Lute, mi smo izaslanici Gospodara tvoga, oni tebi ne mogu nauditi. Ti kreni sa čeljadi svojom u gluho doba noći bez žene svoje, nju će zadesiti isto što i njih, i neka se niko od vas ne obazire! - Rok im je praskazorje, a zar praskazorje nije blizu?" I kada pade naredba Naša, Mi sve prevrnusmo, ono što je bilo gore - bi dolje, i na njih spustismo kao kišu grumenje od pečena blata, koje je neprekidno sipalo, obilježeno od Gospodara tvoga - a ono nije daleko ni od jednog nasilnika. (Hud, 69.-83.)

U suri El-Hidžr, Uzvišeni kaže: *I obavijesti ih o gostima Ibrahimovim -kada su mu ušli i rekli: "Mir!” - on je rekao: "Mi smo se vas uplašili.""Ne plaši se!” - rekoše -  "donosimo ti radosnu vijest, učena sina ćeš imati." "Zar mi donosite radosnu vijest sada kad me je starost ophrvala?" - reče on -  "čime me radujete?" "Donosimo ti radosnu vijest koja će se doista obistiniti" - rekoše oni -, "zato nadu ne gubi!" "Nadu u milost Gospodara svoga mogu gubiti samo oni koji su zabludjeli" - reče on i upita: "A šta vi hoćete, o izaslanici?" "Mi smo poslani narodu nevjerničkom" - rekoše - "samo ćemo svu Lutovu čeljad spasiti, osim žene njegove, ona će, odlučili smo, sa ostalima kaznu iskusiti." I kad izaslanici dođoše Lutu, on reče: "Vi ste, doista, ljudi neznani!” "Ne! -  rekoše oni. "Donosimo ti ono u što ovi stalno sumnjaju, donosimo ti ono što će se, sigurno, dogoditi, a mi, zaista, istinu govorimo. Izvedi čeljad svoju u gluho doba noći, a ti budi na začelju njihovu, i neka se niko od vas ne osvrće, već produžite u pravcu kuda vam se naređuje!" I Mi smo mu objavili ono što će se zbiti: da će oni, svi do posljednjeg, u svitanje uništeni biti. U to dođoše stanovnici grada, veseli. "Ovo su gosti moji" - reče on - "pa me ne sramotite, i bojte se Allaha, i mene ne ponizujte!" "A zar ti nismo zabranili da ikoga primaš?" - povikaše oni. "Ako već hoćete nešto činiti, eto kćeri mojih!" - reče on.* A života mi tvoga, oni su u pijanstvu svome lutali. I njih je zadesio strašan glas kad je Sunce izlazilo, i Mi smo učinili da ono što je gore bude dolje, i na njih smo kao kišu grumenje od skamenjene gline sručili - to su, zaista, pouke za one koji posmatraju - on je pored puta, i sada postoji;* to je doista pouka za one koji vjeruju.

U suri Eš-Šućara', Uzvišeni veli: *Lutov narod je poslanike smatrao lažnim. *Kada im njihov brat Lut reče: “Zar se ne bojite? *Ja sam vam, sigurno, pouzdani poslanik, *zato se bojte Allaha i meni budite pokorni! *Za ovo od vas ne tražim nikakvu nagradu, moja nagrada je samo kod Gospodara svjetova. *Zar vi, mimo ostali svijet, sa muškarcima općite, *a ostavljate žene svoje, koje vam je Gospodar vaš stvorio? Ta vi ste ljudi koji svaku granicu zla prelaze!" *Oni rekoše: “Ako ne prestaneš, o Lute, sigurno ćeš biti protjeran!" *On odgovori: “Ja, zaista, prezirem to što vi radite! *Gospodaru moj, spasi mene i moju porodicu od onoga što oni rade!" *Pa smo spasili njega i njegovu porodicu, *sve osim starice koja je ostala sa onima koji su kaznu iskusili. *A zatim smo uništili ostale, *spustivši kišu na njih - a strašna li je kiša bila za one koji su bili opomenuti! *U tome je, zaista, pouka, ali većina njih nisu vjernici, *a tvoj Gospodar je, zaista, Silan i Milostiv. (EŠ-Šu'ara?, 160.-175.)

U suri En-Neml, Uzvišeni veli: *I Luta, kada svom narodu reče: “Zar činite razvrat naočigled jedni drugih? *Zar zbilja sa strašću muškarcima prilazite, umjesto ženama? Vi ste, zaista, narod koji ne zna!" *A odgovor njegovog naroda je samo bio: “Istjerajte Lutovu porodicu iz vašeg grada, oni su ljudi čistunci!" *I Mi smo spasili njega i njegovu porodicu, sve osim njegove žene. Mi smo odredili da ona ostane s onima koji će kaznu iskusiti, a na njih smo spustili kišu - a strašna li je bila kiša za one koji su bili opomenuti! (En-Neml, 54-58.)

U suri El-“Ankebut Uzvišeni veli: *I Luta, kada reče svome narodu: “Vi zaista činite takav razvrat kakav prije vas nije niko na svijetu činio! *Zar sa muškarcima općite, po drumovima presrećete i na skupovima svojim najodvratnije stvari činite?" Odgovor njegova naroda je samo bio: “Daj neka nas Allahova kazna stigne, ako istinu govoriš! “ *On reče: “Gospodaru moj, pomozi me protiv naroda smutljivog!“ *I kada Naši izaslanici donesoše Ibrahimu radosnu vijest, rekoše: “Uništit ćemo stanovnike ovoga grada. Njegovi stanovnici su bili nasilnici." *On reče: “U njemu je Lut. “ Odgovoriše: “Mi najbolje znamo ko je u njemu! Njega i njegovu porodicu ćemo sigurno spasiti, osim njegove žene, ona će ostati s onima koji će kaznu iskusiti. " *I kada Naši izaslanici dođoše Lutu, bijaše mu neugodno i on se radi njih uznemiri. “Ne boj se i ne žalosti se! "', rekoše oni, “mi ćemo tebe i tvoju porodicu spasiti, osim tvoje žene; ona će ostati s onima koji će kaznu iskusiti. *Na stanovnike ovog grada spustit ćemo strašnu kaznu s neba, zato što su bili razvratnici. " *I od njega smo ostavili očit znak ljudima koji pameti imaju. (El-“Ankebut, 28.-35 )

U suri Es-Saffat, Uzvišeni kaže: *Zaista je i Lut jedan od poslanika. * Kada smo njega i svu njegovu porodicu spasili, *osim starice koja je nastradala sa onima koji su nastradali, *a zatim smo ostale uništili. *I vi pored njih prolazite danju *i noću - pa zar ne shvaćate? " (Es-Saffat, 133.-138.) 

U suri Ez-Zarijat, nakon priče o Ibrahimovim gostima i njihovom donošenju radosne vijesti da će mu se roditi učen sin, Uzvišeni kaže: *On upita; “A šta vi hoćete, o izaslanici?" *Oni odgovoriše: “Poslani smo zločinačkom narodu, *da na njih sručimo okamenjenu ilovaču, *obilježenu kod Gospodara tvoga za one koji su svaku mjeru prevršili." *I Mi vjernike koji su u njemu bili izvedosmo, *a u njemu samo jednu muslimansku kuću nađosmo. I u njemu, onima koji se boje bolne patnje, znak ostavismo. (Ez-Zarijat, 31.-37.)

U suri El-Kamer, Uzvišeni veli: *I Lutov narod u opomene nije vjerovao. Na njih vjetar, pun pijeska, poslasmo - samo ne na Lutovu porodicu, nju u svitanje spasismo, iz milosti naše. Eto, tako Mi nagrađujemo one koji zahvaljuju. A on im je bio prijetio silom Našom, ali su oni u prijetnje sumnjali. Oni su od njega goste njegove tražili, pa smo ih Mi oslijepili: "Iskusite kaznu Moju i prijetnje Moje!" A rano izjutra stiže ih kazna koju će neprestano osjećati. "Iskusite kaznu Moju i prijetnje Moje!" A Mi smo Kur’an učinili dostupnim za učenje napamet i pouku, pa ima li ikoga ko bi pouku primio?!

O ovim kazivanjima smo govorili na određenim mjestima u našem Tefširu, tumačeći ove sure. A Allah, azze ve džel, Luta i njegov narod spominje i na drugim mjestima u Kur'anu. Mi smo ih naveli uz kazivanja o Nuhu, Adu i Semudu. Sada ćemo, o Lutovu narodu i kazni koja ih je zadesila uz Allahovu pomoć, govoriti na osnovu ajeta i dostupnih predaja. Lut a.s. je svoj narod pozivao da obožava samo Allaha, koji nema sudruga, i odvraćao ga od činjenja razvratnih djela koja Allah spominje. Međutim, niko mu se od njih nije odazivao ni vjerovao, čak ni jedan jedini čovjek. Nisu prestajali Taditi ono što im se zabranjivalo, nego su nastavljali raditi kao i prije, ne obraćajući pažnju na svoje zablude i lutanja. Čak su namjeravali otjerati svoga poslanika od sebe. Pošto nisu ništa shvaćali, njihov jedini odgovor je bio: “Istjerajte Iutovu porodicu iz vašeg grada, oni su ljudi čistunci!"' (En-Neml, 56.) Tako su krajnje pohvalne vrline smatrali porokom, zbog koga treba biti protjeran! Na ovakve riječi navodio ih je samo njihov inat i prkos. Allah je sačuvao Luta i njegovu porodicu, osim njegove žene, izveo ih je iz grada kako najljepše može biti, a njih zauvijek ostavio u njihovom gradu, nakon što ga je pretvorio u smrdljivo, uzburkano more. To je zapravo bila užarena vatra i uzbuktala vrelina čija je voda bila slana i gorka. Onisu ovako odgovorili samo zato što im je Lut zabranjivao da se upuštaju U veliku nesreću i čine najveći razvrat kakav do tada niko na ovom svijetu prije Njih nije činio. Zato su postali oličenje razvrata i pouka za sve one koji idu Njihovim stopama. Uz ovo, oni su se još bavili i drumskim razbojništvom, varali jedni druge, a na mjestu gdje su se okupljali I sastajali riječima i djelima, činili najrazličitije grijehe. Tako se, između ostalog, kaže da su na svojim sijelima javno puštali vjetrove, ne stideći se jedni drugih. Moguće je da su na svojim skupovima i najveći razvrat, nimalo se ne stideći, javno činili. Nisu obraćali pažnju kada bi im neko pametan upućivao savjet ili im govorio o pravim stvarima. 

U svemu tome bili su gori od životinja. Nisu se prolazili ničega što su činili tada, niti se kajali za ono što su činili prije, kao što nisu pokazivali nikakve znake da će se u budućnosti nabolje mijenjati. Zato ih je Allah, subhanehu ve te'ala, žestoko kaznio. Između ostalog, Lutu su govorili: Daj neka nas Allahova kazna stigne ako istinu ovoriš! (El-*Ankebut, 29.) Dakle, tražili su da ih zadesi strašna i bolna kazna kojom e on prijetio. Tada ih je njihov plemeniti poslanik prokleo, i zamolio Gospodara svjetova i Zaštitnika poslanika da ga pomogne protiv pokvarenog naroda.

Allah se nakon svega ovog, rasrdio i naljutio, uslišao njegovu molbu i udovoljio njegovoj dovi, pa poslao Svoje plemenite izaslanike, veličanstvene meleke, koji su prvo svratili Ibrahimu i obradovali ga viješću o učenom sinu, a zatim ga obavijestili o krupnoj i strašnoj stvari zbog koje su došli: *On upita: “A šta vi hoćete, o izaslanici? " *Oni odgovoriše: “Mi smo poslani zločinačkom narodu, *da na njih sručimo okamenjenu ilovaču, *obilježenu kod Gospodara tvoga za one koji su svaku mjeru prevršili. " (Ez-Zarijat, 31.-34.) 

Uzvišeni, također, veli: *I kad Naši izaslanici donesoše Ibrahimu radosnu vijest, rekoše: “Uništit ćemo stanovnike ovoga grada, njegovi stanovnici su bili nasilnici. " *On reče: “U njemu je Lut." Oni odgovoriše: “Mi najbolje znamo ko je u njemu! Njega i njegovu porodicu ćemo sigurno spasiti, osim njegove. žene - ona će ostati s onima koji će kaznu iskusiti. " (EI-Ankebut, 31.-32.) 

Uzvišeni zatim veli: I pošto Ibrahima prođe strah i dođe mu radosna vijest, poče se s Nama raspravljati o Lutovu narodu. (Had, 74.) To je uradio zato što je želio da se odazovu, da prihvate poziv, da se iskreno pokore, da napuste grijehe i vrate se na pravi put. 

Zato Uzvišeni kaže: *Ibrahim je zaista bio blag, sažaljiv i odan.*“O Ibrahime, prođi se toga, naređenje od tvoga Gospodara je stiglo, zaista će njih stići kazna koja se ne može odbiti!" (Had, 75.-76.) tj. pusti to i govori o nečem drugom, jer je sa njima gotovo; njihova kazna, uništenje i propast su neizbježni. Naređenje od Gospodara tvoga je stiglo, tj. to je naredio Onaj čije se naređenje i sila ne mogu odbiti i čiji je sud konačan zaista će njih stići kazna koja se ne može odbiti. 

Se'id ibn Džubejr, Es-Sudejj, Katade i Muhammed ibn Ishak kažu da je Ibrahim a.s. počeo melekima ovako govoriti: “Bi li vi uništili naselje u kojem ima tri stotine vjernika?" “Ne", odgovorili su. Onda je upitao: “A dvije stotine?" “Ne", odgovorili su. Onda je upitao: “A četrdeset?" “Ne", odgovorili su. Onda je upitao: “A naselje sa četrnaest vjernika?" Opet su odgovorili da ne bi. Ibn Ishak zatim nastavlja: “Tako su razgovarali, dok ih na kraju nije upitao: “A ako bi u njemu bio samo jedan vjernik?" I tada su odgovorili: “Ne, “Ali u njemu je Lut", rekao je, a oni su mu odgovorili: “Mi najbolje znamo ko jeu njemu!" **Ehli-kitabije kažu da je on rekao: “Gospodaru moj, zar ćeš ih uništiti ako među njima ima pedeset čestitih ljudi?" On je odgovorio: “Neću. Zatim se broj smanjivao, dok Bog na kraju nije rekao: “Neću ih uništiti ako među njima bude deset čestitih.? 

Uzvišeni dalje kaže: I kad Naši izaslanici dođoše Lutu, on se zbog njih nađe u neprilici i osjeti tjeskobu u duši, pa reče: “Ovo je strašan dan!" (Hud, 77.)


Mufessiri ovdje kažu: “Kada su meleki otišli od Ibrahima - a to su bili Džebrail, Mikail i Israfil - otišli su u Sodomu u liku naočitih mladića - kako bi Allah iskušao Lutov narod i imao nepobitan dokaz protiv njih. Oni su dok je Sunce zalazilo, zatražili da ih Lut, alejhi selam, ugosti. On se pobojao, ako ih on ne ugosti, da će ih ugostiti.

neko drugi. Mislio je da su ljudi; pa se zbog njih nađe u neprilici i osjeti tjeskobu u (luši, pa reče: “Ovo je strašan dan!" Ibn Abbas, Mudžahid, Katade i Muhammed ibn Ishak kažu: “On je bio u velikoj nevolji jer će se saznati da ih je on primio. On je i prije tako radio, pa mu je njegov narod zabranio da ikoga prima u goste. Međutim, on je uradio ono što je bilo neizbježno." Katade navodi da su došli na njivu gdje je radio. Kada su zatražili da ih ugosti, zastidio ih se, krenuo ispred njih i počeo ih zapitkivati kako bi odatle Otišli i smjestili se u drugo mjesto. Između ostalog, rekao im je: “Tako mi Allaha, na čitavom svijetu ne znam gorih ljudi od stanovnika ovog mjesta. Zatim je malo prošetao, a zatim isto ponovio četiri puta. On dalje kaže: “A melekima je bilo naređeno da taj narod ne unište dok protiv njih ne posvjedoči njihov poslanik. Sudejj navodi: “Kada su meleki od Ibrahima otišli prema Lutovom gradu, tamo su stigli oko podne. Kada su došli do sodomske rijeke sreli su Lutovu kćerku kako zahvaća vodu za ukućane, a imao je dvije kćerke: stariju Rejsu i mlađu Zagartu, upitali su je: “Djevojko, može li se ovdje gdje prenoćiti?" Rekla je: “Može, ali ostanite tu i ne ulazite dok vam ne kažem!" Ovo je rekla iz bojazni da im njen narod ne nanese kakvo zlo. Zatim je otišla ocu i rekla: “Oče, traže te neki mladići na ulazu u grad. Nikada nisam vidjela ljude ljepših lica! Nemoj dozvoliti da ih se domogne tvoj narod, pa da im šta ružno urade." Lutu je njegov narod još ranije bio zabranio da muškarce prima u goste, rekavši mu: “Pusti nas da mi dočekujemo muškarce." On ih je ipak primio i to su znali samo njegovi ukućani. Međutim, njegova žena je otišla do njegova naroda i sve im ispričala, izrekavši: “U Lutovoj kući su zakonačili neki ljudi. Ljepših lica nikada do sada nisam vidjela!" Tada je svijet pohrlio prema njegovoj kući. A i prije su radili nevaljala djela (Hud, 78.) tj. pored prijašnjih mnogih Velikih i teških grijeha, sada su htjeli da počine još teži. “O narode moj", reče on, "eto mojih kćeri, one su vam čišće!" (Hud, 78.) Dakle, on ih ovim upućuje da prilaze svojim ženama, koje su po vjeri njegove kćeri, kako u jednom hadisu stoji: “Poslanik je otac narodu kome je poslan. ' Tako, Uzvišeni Allah kaže: Poslanik je vjernicima preči od njih samih, a njegove žene su im kao majke. (EI-Ahzab, 6.) 

Neki ashabi i pređašnji učenjaci dodaju: “On im je kao otac." Zato on kaže: par Vi mimo sav svijet sa muškarcima općite, *a ostavljate žene svoje, koje vam je Gospodar vaš stvorio? Ta vi ste ljudi koji svaku granicu zla prelaze!" (Es-Šu'ara', 165.-166.) 

Bravog mišljenja su Mudžahid, Se“id ibn Džubejr, Er-Rebi“, Ibn Enes, Katade, Es-Sudejj i Muhammed ibn Ishak i ono je ispravno. Svako drugačije mišljenje, preuzeto od ehli-kitabija, je pogrešno. Sve su to njihove izmišljotine kao i tvrdnja da je bilo ukupno dva meleka i da su večerali kod Luta! Sve u svemu, ehli-kitabije su u kazivanju o ovom događaju puno toga iskrivile.

Iz njegovih riječi: “Bojte se Allaha i nemojte me sramotiti pred mojim gostima! Zar među vama nema razumna čovjeka? " (Hud, 78.), se vidi da im je on zabranjivao da se upuštaju u razvrat koji nikome ne dolikuje. To je istovremeno dokaz da među njima nije bilo ni jednog čestitog i poštenog čovjeka. 

Naprotiv, svi su bili maloumni, veliki griješnici i okorjeli nevjernici, a upravo to su htjeli da čuju meleki iz njegovih usta prije nego što su ga o tome išta upitali. Njegov narod, neka je prokletstvo Hvaljenog i Slavljenog Allaha na njih, svoga poslanika koji ih je upućivao na pravi put, dočekivao je riječima: “Ti znaš da nama nisu potrebne tvoje kćeri. Ti, zaista, znaš šta mi želimo. " (Hud, 79.) tj. oni su, neka je Allahovo prokletstvo na njih, govorili: “Lute ti dobro znaš, da mi ne želimo naše žene. Ti dobro znaš šta mi hoćemo i šta želimo! 

Ovako ružnim riječima oni su dočekivali svoga plemenitog poslanika ne bojeći se kazne Uzvišenog i bolne patnje. Zato je Lut, alejhi selam, rekao: “Ah, da ja samo imam moć nad vama, ili da se mogu osloniti na kakvu veliku silu? " (Hud, 80.) Dakle, poželio je da nad njima ima moć ili pomagače i zaštitnike koji bi ga protiv njih pomoglii na taj način, zbog takvih riječi, dobili zasluženu kaznu. Ez-Zuhri od Se“ida ibn el-Musejjeba i Ebu Seleme, a oni od Ebu Hurejre (merfu') prenose, da je Poslanik s.a.v.s. rekao: “Mi imamo više prava da sumnjamo nego Ibrahim! Neka se Allah smiluje Lutu! On se oslonio na Silnoga! Da sam ja ostao u zatvoru koliko je ostao Jusuf, prihvatio bih poziv!" Ovaj hadis prenosi i Ebu ez-Zinad od El-A“redža, a on od Ebu Hurcjre. Muhammed ibn Amr ibn Alkame od Ebu Seleme, a on od Ebu Hurejre prenosi, da je Allahov Poslanik, salallahu alejhi ve sellem, rekao: “Neka se Allah smiluje Lutu! On se oslonio na Silnoga - tj. na Allaha , azze ve džel. Ni jednog poslanika nakon njega Allah nije poslao, a da nije imao mnoštvo pristalica. 

Uzvišeni dalje kaže: *Tada dođoše stanovnici grada, veseli. *On reče: "Ovo su moji gosti, pa me ne sramotite, *i bojte se Allaha i mene ne ponizujte! " *Oni rekoše: “A zar ti nismo zabranili da ikoga primaš?" * “Eto vam mojih kćeri, ako hoćete nešto da radite!" reče on. (El-Hidžr, 67.-71) Dakle, on im je naređivao da prilaze svojim ženama i prijetio im da ne idu ranijim stopama i ne griješe kao što su griješili. 

Međutim, i pored svega oni se nisu ninašto obazirali ni grijeha prolazili, nego su sve što ih je više odvraćao, bili uporniji da dođu do njegovih gostiju. Nisu bili svjesni šta im sudbina sprema, u šta srljaju i šta ih sljedećeg jutra neizbježno čeka. Zato, Uzvišeni Allah, zaklinjući se životom Svoga poslanika Muhammeda s.a.v.s., kaže: Tako Mi tvoga života, oni, zaista, u svom pijanstvu samo lutaju. (El-Hidžr, 72.)

Uzvišeni, također, kaže: * “On im je prijetio Našom silom, ali su oni u upozorenja sumnjali. *Oni su od njega njegove goste tražili, pa smo ih oslijepili: “Iskusite Moju kaznu Moje prijetnje! "' *I rano ujutro ih je stigla neprekidna kazna. (El-Kamer, 36.-38.)

Mufessiri i neki drugi kažu da je Allahov poslanik Lut a.s. iza zaključanih vrata pokušavao spriječiti svoj narod da provali u kuću, dok su ovi navaljivali na vrata i nasilu htjeli ući. On ih je iza vrata savjetovao i odvraćao, ali su oni I dalje bili uporni i ustrajni. Kada je postalo teško i neizdrživo, on je rekao: “Ah, “daja samo imam moć nad vama, ili da se mogu osloniti na kakvu veliku silu!" Hud, 80.), tj. na vas bih sručio kaznu. 

Meleki su tada rekli: “O Lute, mi smo izaslanici Gospodara tvoga, oni tebi ne mogu nauditi!" (Had, 81.) Oni dalje navode da je Džibril izašao pred svijet i po licima ih udario jednim udarcem, rubom svoga krila, pa su oslijepili. Čak se kaže da su im oči potpuno upale, tako da nije ostalo ni mjesta, ni traga gdje su bile. Odatle su se vratili pipajući po zidovima i prijeteći Allahovom poslaniku: “Sutra ćemo se mi sa njim obračunati!“ 

Uzvišeni veli: *Oni su od njega njegove goste tražili, pa smo ih oslijepili: “Iskusite Moju kaznu i Moje prijetnje! *I rano ujutro ih je stigla neprekidna . kazna. (El-Kamer, 37.-38.) 

Meleki su prišli Lutu, alejhi selam, i naredili mu da sa svojom porodicom otputuje iz grada krajem noći, I neka se niko od vas ne obazire! (Hud, 81.) Tj. neka se ne okreće kada čuje odjek kazne kako se spušta na njegov narod. Oni su mu, također, naredili da ide iza njih, kao pratnja. 

Ukoliko, “osim svoje žene " (Had, 81.) pročitamo u akuzativu, onda bi to značilo izuzimanje iz riječi: “Nego ti kreni sa svojom porodicom" (Hud, 81.). U tom slučaju to bi značilo: “Nemoj je voditi sa sobom!" Međutim, ukoliko bi to bilo izuzimanje iz riječi “i neka se niko od vas ne obazire!" (Hud, 81.), onda bi to značilo da će se ona okrenuti i da će je zadesiti isto što i njihov narod. (Čitanje riječi “žene“ u ovom ajetu u nominativu, potvrđuje drugi stav. Ipak, prvi stav je po smislu ispravniji. Allah najbolje zna! 

Es-Suhejli kaže da je Lutovoj ženi bilo ime Waliha, a Nuhovoj Waliga. . Nagovještavajući propast tih pokvarenjaka, prokletnika i griješnika, koje je Allah učinio primjerom za svakog ko vara i sumnja, meleki su Lutu rekli: “Rok im je zora, a zar zora nije blizu? " (Hud, 81.) I kada je Lut, alejhi selam, sa svojom porodicom - tj. sa svoje dvije kćeri, izlazio iz grada nijedan čovjek od njegovog naroda nije htio za njim krenuti. Neki kažu (daje sa njim izašla njegova žena. Allah najbolje zna! Kada su se udaljili od svoga grada i kada je Sunce bilo na izlasku, na njegov narod se spustila Allahova odredba i žestoka kazna koje se nisu mogle spriječiti ni zaustaviti. 

**U jevrejskim i kršćanskim knjigama stoji da su meleki Lutu rekli da se popne na vrh tamošnje planine, ali to on nije mogao uraditi. Zato ih je zamolio da ode do jednog obližnjeg sela, pa su mu rekli: “Idi, mi ćemo sačekati dok ne odeš, i dok se ne smjestiš u njemu, a onda ćemo na njih spustiti kaznu.“

Oni dalje navode da je Lut otišao u selo Sugor, u narodu poznato kao: Gaur Zagar te da se, kada je Sunce izlazilo, kazna na njih spustila. Uzvišeni kaže: *I kada dođe Naša odredba, Mi sve prevrnusmo, ono što je bilo gore bi dolje i na njih kao kišu spustismo grumenje od skamenjenog blata, koje je neprekidno sipalo, *obilježeno od Gospodara tvoga, a ono nije daleko od nasilnika! (Hud, 82.-83.) 

**Oni dalje kažu: Džibril je rubom svoga krila do temelja uništio okolne gradove zajedno sa njihovim žiteljima, a gradova je ukupno bilo sedam. Jedni kažu da je ukupno bilo četiri stotine stanovnika, a drugi da ih je bilo četiri hiljade, Sve to stanovništvo, stoka, zemljište, okolina i sve što je tim gradovima pripadalo bilo je podignuto do neba, tako da su meleki čuli kukurijekanje pijetlova i lavež pasa, a onda je to Džibril sve prevrnuo, pa je ono što je bilo gore, došlo dolje. Mudžahid dodaje: “Prvo što je palo na Zemlju bili su vrhovi kuća? I na njih kao kišu spustismo grumenje od skamenjenog blata. (Hud, 82.) Riječ sidždžil u ovom ajetu je perzijskog porijekla i znači: “jako stvrdnuto," Riječ mendud u ovom ajetu znači: jedno za drugim sa neba je na njih stalno padalo. Riječ musewwemeten - obilježeno (Hud, 83.), znači da je na svakom kamenu bilo napisano ime onog koga će pogoditi i udariti u glavu. Uzvišeni kaže: ...obilježeno kod tvoga Gospodara za one koji su svaku mjeru prevršili. (Ez-Zarijat, 34.) Uzvišeni također kaže: Spustivši kišu na njih - a strašna li je kiša bila za one koji su bili opomenuti! (Eš-Šu*ara?, 173. i En-Neml, 58.) 

Uzvišeni Allah zatim veli: *I porušena naselja On je prevrnuo, *pa ih je snašlo ono što ih je snašlo. *Pa u koju blagodat Gospodara svoga ti još sumnjaš? (En-Nedžm, 53.-55.) Tj. On ih je prevrnuo, pa je ono što je bilo gore, postalo dolje. Zatim ih je zasuo kišom kamenja, koje je jedno za drugim padalo. Ono je bilo “označeno", tj. na svakom je kamenu pisalo ime onoga koga će pogoditi, bez obzira da li on bio u svom naselju ili iz bilo kog razloga odsutan, bilo da je na putu ili se odselio itd. Po jednima, Lutova žena je ostala sa svojim narodom. Po drugima, ona je izašla zajedno sa svojim mužem i dvjema kćerkama. Međutim, kada je čula strašan glas i rušenje grada, okrenula se svom narodu, prekršila Allahovo naređenje, i povikala: “Teško mom narodu!" Tada je jedan kamen pao na njui razbio joj glavu. Tako je i nju zadesilo ono što i njen narod jer je bila njihove vjere, i uhoda koja im je odavala goste koji bi dolazili Lutu a.s. 

Uzvišeni kaže: I onima koji ne vjeruju Allah navodi primjer Nuhove ženei Lutove žene. One su bile udate za Naša dva dobra roba, pa su ih iznevjerile. Zato im njih dvojica neće ništa moći kod Allaha pomoći i bit će rečeno: “Uđite vas dvije u vatru sa onima koji ulaze!" (Et-Tahrim, 10.) Tj. one su ih iznevjerile u vjeri, jer ih nisu slijedile. Ovim ajetom se nije htjelo reći da su bile bludnice - Bože sačuvaj! 

Allah dž.š. nikada nije dopustio da žena nekog poslanika počini blud. Ibn Abbas i drugi alimi iz prvih i potonjih generacija kažu: “Nikada žena nijednog poslanika nije počinila blud." Ko tvrdi drugačije, čini veliku grešku.

Uzvišeni Allah o slučaju potvore Aiše, majke pravovjernih, Ebu Bekrove kćer i žene Poslanika, salallahu alejhi ve sellem, nakon teških riječi izgovorenih na njen račun od strane onih koji su je potvorili, objavljuje da ona nije počinila grijeh, a zatim ukorava, savjetuje i upozorava vjernike riječima:* kad ste to jezicima svojim prepričavati stali i kad ste na sva usta govorili ono o čemu niste ništa znali, a vi ste to sitnicom smatrali, ali je ono Allahu krupno. Zašto niste, čim ste to čuli, rekli: "Ne dolikuje nam da o tome govorimo, hvaljen neka si Ti! To je velika potvora!" (En-Nur, 15.-16.), tj. daleko ga da bi žena Tvog Poslanika ovako nešto mogla uraditi.

Riječi Uzvišenog: a ono nije daleko od nasilnika, znače: Ovakva kazna nije daleko ni od koga ko radi slično njima. 

Zato neki islamski pravnici smatraju da homoseksualce treba kamenovati bez obzira da li je oženjen ili nije. Tog stava su: Šafija, Ahmed ibn Hanbel i mnogi drugi alimi. Oni kao argument za svoje mišljenje navode hadis kojeg bilježe Ahmed i autori četiri Sunena a koga prenosi Amr ibn Ebu Amr, on od Ikrime, ovaj od Ibn Abbasa, a on od Allahovog Poslanika, salallahu alejhi ve sellem: “Kada nađete nekog da radi ono što je radio Lutov narod, ubijte i onog ko to radi, a i onog s kim to radi." 

Ebu Hanife, u pogledu riječi Uzvišenog: a ono nije daleko od nasilnika, smatra da homoseksualca treba baciti s vrha planine u provaliju, i za njim baciti kamenje, kako je bilo učinjeno i sa Lutovim narodom.

Allah je dao pa je to mjesto postalo smrdljivo more (Mrtvo), čija je voda, okolno zemljište i prostor neplodno i beskorisno. Tako je to mjesto postalo pouka, primjeri znak Allahove moći i veličine. Ono je primjer žestoke kazne za one koji se Allahu suprotstavljaju, koji poriču poslanike, slijede svoju strast i griješe prema Allahu, azze ve džel. 

Oni su, također, pokazatelj kako Allah, azze ve džel, iz Svoje milosti, spašava i čuva Svoje robove od propasti i izvodi ih iz tmine na svjetlo. ako u suri Eš-Šu“ara?, Uzvišeni kaže: *U tome je zaista pouka, ali većina njih nisu vjernici. *A Gospodar tvoj je, zaista, Silan i Milostiv. (Eš-Šu'ara', 174.- 175.) 

Uzvišeni, također, kaže: *I njih je zadesio strašan glas kad je Sunce izlazilo. *I Mi smo učinili da ono što je bilo gore bude dolje i na njih smo kao kišu grumenje od skamenjene gline sručili. *U tome su, zaista, pouke za one koji posmatraju. su na putu koji i sada postoji. U tome je, zaista, pouka za vjernika. (El-Hidžr, 73.-77.) Tj. u tome ima pouke za one koji sa oštroumnošću i pomno gledaju njihove ostatke, kako je Allah izmijenio to mjesto i njihove stanovnike; ako ih je uništio i porušio, nakon što su bili pogodni za život i civilizaciju.

Tako Tirmizija i još neki (merfu“) prenose da je Poslanik, salallahu alejhi ve sellem, rekao: “Čuvajte se oštroumnosti vjernika, jer on gleda Allahovim svjetlom,“ a zatim proučio ajet: U tome je, zaista, pouka za one koji posmatraju.

Ona su na putu koji i sada postoji. Tj. ta naselja su pored utrtog puta, koji se i danas koristi. Uzvišeni, također, kaže: *I vi pored njih prolazite i danju i. noću - *pa zar ne shvaćate? (Es-Saffat, 137.-138.) Uzvišeni, također, kaže: I od njega smo ostavili očit znak ljudima koji pameti imaju. (El-Ankebut, 35.) 

Zatim, Uzvišeni veli: *I Mi vjernike koji su u njemu bili, izvedosmo, *a u njemu samo jednu muslimansku kuću nađosmo. *I u njemu, onima koji se boje bolne patnje, znak ostavismo. (Ez-Zarijat, 35.-37.) 

Tj. to smo ostavili kao primjer i pouku onom ko se boji kazne na onom svijetu, ko se boji Allaha i kada ga niko ne vidi, ko strepi od stajanja pred svojim Gospodarom i svoju dušu čuva od strasti, ko se usteže od Allahovih zabrana i napušta griješenje prema Njemu, i ko se boji da liči na Lutov narod. 

Jer, ko se poistovjeti sa nekim narodom i on je od njih, pa makar to ne bilo potpuno poistovjećivanje, nego samo u nekim detaljima. Tako neko u stihu reče:

I ako niste potpuno kao Lutov narod - pa oni nisu od vas daleko. 

Pametan, razuman i oštrouman čovjek, koji se boji svoga Gospodara, izvršava ono što mu je Allah, subhanehu ve te'ala, naredio i prihvaća ono na što ga upućuje Allahov Poslanik, salallahu alejhi ve sellem, kao što je: održavanje odnosa sa halal ženama koje mu je Allah stvorio, i lijepim mladim robinjama, a dobro se čuva da ne slijedi zavodljivog šejtana, pa da tako zasluži kaznu i da se onda na njega odnose riječi Uzvišenog: a ono nije daleko od nasilnika. (Hud, 83.)
