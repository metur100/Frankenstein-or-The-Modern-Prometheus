Uzvišeni Allah u poglavlju El-En‘am uz druge vjerovjesnike spominje i El-Jese‘a u riječima: I Ismaila i El-Jese'a i Junusa i Luta - i svima njima smo dali prednost nad ostalim svjetovima! (El-En'am, 86.) On također kaže: I sjeti se Ismaila i El-Jese‘a i Zulkifla - svi su oni bili dobri! (Sad, 48.)

Ibn Ishak kaže: “Bišr Ebu Huzejfe nam je pričao, da je čuo od Se'ida, a on od Katadea, da je El-Hasan rekao: “Nakon Ilijasa, vjerovjesnik je bio El-Jese'

Živio  je koliko  je Allah  htio  da živi,  pozivajući Izraelćane da vjeruju  u Allaha,  pridržavajući se vjerozakona i upute.  Nakon  njegove smrti,  među Izraelćanima su  se pojavili brojni poroci i grijesi.  Između  ostalog  među  njima su se pojavili mnogi silnici, koji su čak i poslanike ubijali. Kaže se da je među njima bio  ijedan  nepravedan  vladar,  tiranin,  kome je Zulkifl obećao  (tekeffele) da će, ako se pokaje, ući u Džennet. Zato je i nazvan Zulkifl.”

Muhammed ibn Ishak kaže: “To je bio El-Jese‘ ibn Uhtub.”

Hafiz Ebu  el-Kasim ibn  Asakir u  svojoj Historiji pod  slovom “J”,  kaže: “El-Jese‘ je El-Esbat ibn  Adijj ibn  Šutlim ibn  Efraim ibn  Jusuf ibn  Jakub  ibn Ishak ibn Ibrahim el-Halil.

Kaže se da je on  bio  amidžić poslanika Ilijasa. Također se kaže da je zajedno sa njim bio pobjegao i sklonio se na brdu Kasijun od vladara Balbekai da su  se kasnije ponovo  vratili.  Kada je Ilijas umro  u  narodu  ga je zamijenio El-Jese' kome je Allah, subhanehu ve te'ala, nakon njega povjerio vjerovjesništvo.”

To navodi Abdulmu’min ibn Idris ibn Sinan od svoga oca, a on od Wehba ibn Munebbiha, a zatim kaže: “Drugi kažu da je El-Esbat bio u Banijašu.”

Ibn  Asakir dalje navodi kako  se riječ El-Jese' čita sa tešdidom i bez njega, kao: “El-lej-se‘”. Sve u svemu, radi se o imenu jednog od Allahovih poslanika.

Kazivanje o Zulkiflu smo naveli nakon kazivanja o Ejjubu a.s., zato što se kaže da mu je on bio sin. Uzvišeni Allah, opet, najbolje zna.


Dodatak


Ibn  Džerir i neki drugi navode: “Nakon  ovoga,  u  narednom periodu među  Izraelćanima su  se pojavili poroci i grijesi svih  vrsta.  To  je išlo tako  daleko  da su  čak  i neke vjerovjesnike ubijali.  Zato  im je Allah, umjesto poslanika, slao vladare tiranine, koji su im nepravdu činili i krv  prolijevali.  Među  ovim vladarima bilo  je i onih  koji su  bili sa strane.  Kako  je ranije navedeno,  oni su  u  borbi sa neprijateljima dugo  vremena sa sobom nosili zavjetni kovčeg  iz svetišta.  Zahvaljujući ovom kovčegu,  smirenosti i zaostavštini Musaove i Harunove porodice,  oni su  dugo  vremena pobjeđivali neprijatelja.

Međutim,  u  jednom od  tih  ratova,  stanovnici Gaze i Askalana su  ih pobijedili i dograbili se kovčega. Kada je za to čuo tadašnji izraelćanski vladar od žalosti mu je klonula glava i umro je.

Tako  su  Izraelćani poput ovaca ostali bez pastira,  sve dok  im Allah s.v.t. nije poslao  jednog  vjerovjesnika po  imenu  Samuel,  od  koga su  tražili da im odredi vladara,  kako  bi se mogli oduprijeti neprijateljima.  Kasnije će se njima desiti ono  o  čemu  Allah  govori u  Svojoj knjizi.  O tome ćemo  nešto  kasnije govoriti.”

Ibn  Džerir kaže: “Od  smrti Jošu'a ibn  Nuna do  vremena kada je Uzvišeni Allah poslao Samuela ibn Balija bilo je prošlo četiri stotine i šezdeset godina.” On zatim govori i u detalje navodi imena vladara koji su vladali u tom periodu. Međutim, mi smo taj dio namjerno izostavili.
