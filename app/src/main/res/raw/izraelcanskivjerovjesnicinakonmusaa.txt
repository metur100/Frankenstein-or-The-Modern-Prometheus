Ibn  Džerir u  svojoj Historiji kaže da se i muslimanski i nemuslimanski historičari i poznavaoci događaja sa drevnim narodima,  slažu  da je brigu  o  Israilovim potomcima nakon  Jošu‘a preuzeo  Kalib  ibn  Jofna, jedan od Musaovih drugova i muž njegove sestre Merjeme. On i Jošu'a su  bili ona dva čovjeka koji su  se bojali Allaha i koji su,  kad  su  se Izraelćani uplašili borbe i odbili je,  rekli: “Navalite im na  kapiju,  pa  kad  kroz nju prođete bićete sigurno  pobjednici! I na  Allaha  se oslonite,  ako  ste vjernici!" (EI-Ma’ide, 23.)

Ibn  Džerir,  također,  navodi: “Nakon  njega,  vodstvo  među  Izraelćanima preuzeo  je Hezekijel ibn  Buzi.  To  je onaj što  je zamolio  Allaha,  pa je oživio one što su pobjegli iz svojih kuća bojeći se smrti, a bilo ih je na hiljade.”
