On je Hud, sin Šaleha, a on je sin Arfahšaza, a on opet sin Sema, sin Nuhova a.s. Po drugom mišljenju Hud se zvao Abir sin Šalehov, a on je sin Arfahšaza, a on sin Sema, koji je sin Nuha a.s., Po trećem mišljenju Hud je sin Abdullahov, a on je sin Rebah Džarudov, a on je sin Adov, a on je sin Awsov, a on je sin Iremov, a on je sin Semov, koji je sin Nuhov a.s.. Ovo navodi Ibn Džerir. On je bio iz plemena koje se zvalo Ad ibn Aws ibn Sem ibn Nuh. To su bili Arapi koji su stanovali u pjeskovitim brdima El-Ahkaf, u Jemenu, između Omana i Hadremewta, na prostoru koji je gledao prema moru, a koji se zove Eš-Šihr. Dolina koju su nastanjivali, zvala se Megis. 

On je bio iz plemena koje se zvalo Ad ibn Aws ibn Sem ibn Nuh. To su bili Arapi koji su stanovali u pjeskovitim brdima El-Ahkaf, u Jemenu, između Omana i Hadremewta, na prostoru koji je gledao prema moru, a koji se zove Eš-Šihr. Dolina koju su nastanjivali, zvala se Megis. (Hud, sin Šaleha, a on je sin Arfahšaza, a on opet sin Sema, sina Najčešće su stanovali u šatorima sa velikim stubovima, kao što kaže Allah, subhanehu ve'te ala: *Zar ne znaš šta je tvoj Gospodar uradio sa Adom, *Iremom, sa velikim stubovima? (El-Fedžr, 6.-7.). Ovdje se misli na Iremov Ad, takozvani Prvi Ad. Drugi Ad je bio kasnije i o njemu ćemo govoriti na drugom mjestu. Prvi Ad je Ad *Iremov, sa velikim stubovima, *kakvi ni u jednoj zemlji nisu bili stvoreni. (El-Fedžr, 7.-8.) Ovdje se, po jednima, misli na narod, a po drugima na stubove. Međutim, ispravno je prvo mišljenje, kako smo objasnili u našem Zefsiru. 

Oni koji tvrde da riječ Irem označava grad, po nekim u Siriji, po drugim u Jemenu, po trećim u Hidžazu, a po nekima na nekom četvrtom mjestu, griješe i govore nešto za što nemaju nikakva dokaza, argumenta niti potvrde.

Ibn Hibban u svom Sahihu od Ebu Zerra navodi jedan dugi hadis o vjerovjesnicima i poslanicima, u kome stoji: “Od njih su četvorica Arapi: Hud, Salih, Šuajb i tvoj Poslanik, Ebu Zerre.” 

Po jednom mišljenju Hud, a.s. je prvi koji je govorio arapskim jezikom. Wehb ibn Munebbih, pak, smatra da je to bio njegov otac. Neki drugi kažu da je to bio Nuh. Ima mišljenja da je to bio Adem a.s., što je i najvjerovatnije. Pored ovoga, postoje i druga mišljenja. Allah najbolje zna šta je tačno. Za Arape koji su bili prije Ismaila a.s. se kaže da su čistokrvni Arapi. To su mnoga plemena u koja spadaju i Ad, Semud, Džurhum, Tasm, Džedis, Emim, Medjen, Imlak, Džasim, Kahtan, Benu Jaktan i druga.

Što se tiče arabiziranih Arapa, to su potomci Ismaila, sina Ibrahima el-Halila a.s. Ismail, sin Ibrahimov - neka je na obadvojicu mir i spas - je bio prvi koji je govorio čisti, književni arapski jezik. Naučio ga je od plemena Džurhum, koje se nastanilo u blizini Ka'be, gdje je već bila njegova majka. O tome će, ako Bog da, biti više govora na drugom mjestu, a ovdje ćemo samo napomenuti da ga je Allah tome podučio kako bi mogao razumljivim jezikom objašnjavati. Muhammed s.a.v.s. je, također, govorio tim jezikom.

U svakom slučaju, Ad - tj. Prvi Ad - je bio prvi narod koji je nakon potopa počeo obožavati kipove. Imali su tri kipa: Samda, Samuda i Hirra. 

Allah im je kao poslanika poslao jednog od njih - Huda , alejhi selam, koji ih je pozivao Allahu. O tome Uzvišeni Allah u suri El-A’raf, nakon kazivanja o Nuhovom narodu i njegovoj sudbini, kaže: *A Adu poslasmo njihova brata Huda. “O narode moj", govorio je on, “Allaha obožavajte, vi drugog boga sem njega nemate, pa zar se ne bojite?" *Glavešine iz njegova naroda, koje nisu vjerovale, odgovarale su: “Mi, zaista smatramo da si ti neznalica i mi mislimo da si ti lažljivac." *“O narode moj", govorio je on, nisam ja neznalica, nego sam ja poslanik Gospodara svjetova. *Ja vam prenosim poslanice svoga Gospodara i ja sam vam pouzdan savjetnik. *Zar vam je čudno što vam dolazi uputa od vašeg Gospodara preko jednog čovjeka od vas, da vas opominje? Sjetite se kada vas je On učinio nasljednicima nakon Nuhova naroda i dao vam krupniji rast, zato se sjećajte Allahovih blagodati, kako biste uspjeli!" *Oni su govorili: “Zar si nam došao zato da samo Allaha obožavamo, a da ostavimo ono što su naši preci obožavali? Daj nam to čime nam prijetiš, ako istinu govoriš!" *On je govorio: “Na vas je već pala kazna i srdžba vašeg Gospodara. Zar se vi sa mnom prepirete o nekakvim imenima kojima ste ih vi i vaši preci nazivali, a o kojima Allah nikakav dokaz nije objavio? Zato pričekajte, a i ja ću s vama čekati!" *I Mi smo iz milosti Naše spasili njega i one koji su bili s njim, a do posljednjeg uništili one koji su poricali Naše dokaze i koji nisu vjerovali. (EI-A’raf, 65.-72.)

U suri Hud, Allah, subhanehu ve'te ala, nakon kazivanja priče o Nuhu, kaže: *A Adu poslasmo njihovog brata Huda. “O narode moj", govorio je on, “Allaha obožavajte!, vi drugog boga sem Njega nemate. Ta vi samo izmišljate. *O narode moj, ja od vas za ovo ne tražim nikakvu nagradu. Moja nagrada je samo kod Onoga koji me je stvorio, pa zar ne shvaćate? *O narode moj, tražite oprost od svoga Gospodara i pokajte Mu se, pa će vam On slati obilnu kišu i daće vam da budete još snažniji nego što ste sada, i ne odlazite kao zlikovci!" *“O Hude", govorili su oni, “nisi nam donio nikakav dokaz, i mi nećemo napustiti naše bogove na tvoju riječ i mi ti ne vjerujemo. *Mi samo kažemo da te je neki naš bog zlom pogodio." “Ja uzimam Allaha za svjedoka", reče on, “a i vi posvjedočite da ja nemam ništa s tim što vi druge obožavate *mimo Njega; i zato svi zajedno protiv mene kakvu varku smislite i nimalo mi vremena ne dajte! *Ja se oslanjam na Allaha, moga i vašeg Gospodara! Nema ni jednog živog bića a da nije u Njegovoj vlasti. Moj Gospodar zaista pravedno postupa. *A ako se vi okrenete, pa ja sam vam već prenio ono što vam je po meni poslano. Moj Gospodar će neki drugi narod umjesto vas dovesti, i vi Mu nimalo nećete moći nauditi. Doista moj Gospodar nad svakom stvari bdije." *I kada je došla Naša odredba, Mi smo, milošću Našom, Huda i one koji su s njim vjerovali spasili i kazne ih žestoke poštedjeli. *Eto, to je Ad, oni su dokaze svoga Gospodara poricali, bili neposlušni Njegovim poslanicima i slijedili svakog silnika, inadžiju. *Na ovom svijetu ih je pratilo prokletstvo, a i na Sudnjem danu će ih pratiti. Doista Ad nije vjerovao u svoga Gospodara. Daleko neka je Ad, narod Hudov! (Hud, 50.-60.)

U suri El-Mu’minun, Allah, subhanehu ve'te ala, nakon kazivanja o Nuhovom narodu, veli: *Zatim smo nakon njih stvorili generaciju drugih. *i poslali im jednog od njih kao poslanika: “Allaha obožavajte, vi nemate drugog boga sem Njega, zar se ne bojite?" *Ali su glavešine iz njegovog naroda, koje nisu vjerovale i koje su poricale susret na onom svijetu i kojima smo dali raskoš na ovom svijetu, govorile: “Ovo je samo jedan čovjek kao i vi; jede ono što i vi jedete i pije ono što i vi pijete; *i ako se pokorite čovjeku koji je kao i vi, sigurno ćete biti gubitnici. *Zar vama on da prijeti da ćete, pošto pomrete i zemlja i kosti postanete, doista biti proživljeni? *Daleko je, daleko to čime vam se prijeti! *Postoji samo život na ovom svijetu, mi umiremo i živimo, i proživljeni nećemo biti. *On je samo jedan čovjek koji o Allahu iznosi laži, i mi mu ne vjerujemo. " * “Gospodaru moj", reče on, “pomozi mi, jer me u laž utjeruju!" * “Uskoro će se oni pokajati! “, odgovori On. *I njih je s pravom pogodio strašan glas, pa smo ih kao nanos riječni učinili. Daleko bio narod nasilnički! (El-Mu’minun, 31.-41.)

U suri Eš-Šu’ara, Allah, subhanehu ve'te ala, nakon kazivanja o Nuhovom narodu, veli: *Ad je poricao poslanike. *Kada im je njihov brat Hud rekao: “Zar se ne bojite? *Ja sam vam poslanik pouzdani, *pa se bojte Allaha i pokorni mi budite! *Ja od vas za to nikakvu nagradu ne tražim, moja nagrada je samo kod Gospodara svjetova. *Zar na svakoj uzvišici palate zidate, da biste druge ismijavali, *i podižete utvrde kao da ćete vječno živjeti, *a kada silu provodite, provodite je kao silnici? *Pa bojte se Allaha i budite mi poslušni! *Bojte se Onoga koji vam je dao ono što znate: *dao vam je stoku, i sinove, *i bašče i izvore. *Ja se, doista, za vas bojim patnje Velikog dana!" *Oni rekoše: “Nama je svejedno, savjetovao ti ili ne savjetovao, *ovako su vjerovali i drevni narodi *i mi nećemo biti kažnjeni!" *Tako su ga u laž utjerivali, pa smo ih uništili. U tome, doista, ima pouke, ali većina ih nisu bili vjernici, *a tvoj Gospodar je, doista, Silan i Milostiv. (Eš-Šu’ara', 123.-140.)

U suri Fussilet, Allah, subhanehu ve'te ala, veli: *Što se tiče Ada, oni su se na Zemlji, bez ikakva osnova bili uzoholili i govorili: “Ko je od nas jači? " Zar nisu uvidjeli da je Allah, koji ih je stvorio, jači od njih? Oni su Naše dokaze poricali, *pa smo protiv njih, u danima nesretnim, poslali žestok vjetar, da bi Jjoš na ovom svijetu iskusili ponižavajuću kaznu - a kazna na onom svijetu je još teža - i niko im neće pomoći. (Fussilet, 15.-16.) U suri El-Ahkaf, Allah, subhanehu ve'te ala, veli: *I spomeni Adovog brata kada je svoj narod u Ahkafu opominjao - a opominjača je bilo i prije i poslije njega: “Nemojte obožavati nikoga osim Allaha, ja se, doista, za vas bojim kazne Velikog dana! *Oni su odgovarali: “Zar si došao da nas od naših bogova odvratiš? Daj nam to čime nam prijetiš, ako istinu govoriš!" * “Samo Allah zna kad će to biti“, govorio bi on, “a ja vam samo prenosim ono s čime sam poslan, ali vidim da Ste vi narod koji ne zna. " *Kad su ugledali jedan oblak koji se prema njihovim dolinama kretao, rekli su: “Ovo je oblak koji nam donosi kišu! " “Ne! To je ono što ste požurivali: vjetar koji vam nosi bolnu kaznu, *koji, po naređenju svoga Gospodara, sve ruši. "' I tako su se ujutro samo njihova boravišta vidjela! Tako Mi kažnjavamo zločinački narod. (El-Ahkaf, 21.-25.)

U suri Ez-Zarijat, Allah, subhanehu ve'te ala, veli: *I o Adu, kada na njih poslasmo žestok vjetar, “koji ništa, do čega je došao, nije ostavio, a da ga u trulež nije pretvorio. (Ez-Zarijat, 41.-42.) U suri En-Nedžm, Allah, subhanehu ve'te ala, kaže: *I da je On drevni Ad uništio, *i Semud, pa nikoga nije poštedio, *i Nuhov narod još prije, koji je bio najokrutniji i najobjesniji, *I prevrnuta naselja On je prevrnuo, *pa ih je snašlo ono što ih je snašlo? *Pa u koju blagodat svoga Gospodara ti još sumnjaš? (En-Nedžm, 50.-55.)

U suri El-Iktirab (EI-Kamer), Allah, subhanehu ve'te ala, veli: *Ad je poricao, pa kakve su bile Moja kazna i Moje opomene! *Mi smo na njih, jednog nesretnog dana poslali žestok vjetar, koji je neprestano puhao *i dizao ljude, kao da su iščupana palmina stabla. *Pa kakve su bile Moja kazna i Moje opomene! *Mi smo Kur'an olakšali za shvaćanje, pa ima li ikoga ko će shvatiti? (El-Kamer, 18.-22.) 

U suri El-Hakka, Allah, subhanehu ve'te ala, veli: *A što se tiče Ada, oni su uništeni žestokim, silovitim vjetrom, *kome je On vlast nad njima sedam noći i osam dana uzastopno bio prepustio, pa si u njima povaljane ljude, kao da su šuplja palmina debla vidio. *Pa vidiš li da je iko od njih ostao? (El-Hakka, 6.-8.) 

U suri El-Fedžr, Allah, subhanehu ve'te ala, veli: *Zar ne znaš šta je tvoj Gospodar sa Adom uradio *Iremom, sa velikim stubovima, *kakvi ni u jednoj zemlji nisu bili Stvoreni *i Semudom, koji je u dolini stijene klesao, *i faraonom, koji je šatore imao, *koji su na zemlji nasilje činili *i nered na njoj umnožili, *pa je tvoj Gospodar bič kazne na njih spustio. *Tvoj Gospodar, doista, stalno prati. (El-Fedžr, 6.-14.) 

Mi smo, hvala Allahu, u našem Tefširu na svim mjestima gdje se ova kazivanja spominju, o njima već govorili. O Adu se još govori i u sljedećim surama Et-Tewbe, Ibrahim, El-Furkan, El- Ankebut, Sad i Kaf. A sada ćemo navesti to kazivanje prema ovim kur'anskim citatima i predajama. 

Već smo rekli da su oni prvi narod koji je obožavao kipove, nakon potopa. Allah, subhanehu ve'te ala, im kaže: Sjetite se kada vas je On učinio nasljednicima Nuhovog naroda i dao vam krupniji rast. (EI-A’raf, 69.) Tj. učinio ih po rastu, snazi i odvažnosti najistaknutijim narodom u njihovo vrijeme. U suri El-Mu’minun, Allah, subhanehu ve'te ala, kaže: Zatim smo nakon njih stvorili generaciju drugih. (El-Mu’minun, 31.), tj. Hudov narod.

Drugi kažu da se ovo odnosi na Semud, zbog riječi Uzvišenog: njih je s pravom pogodio strašan glas, pa smo ih kao nanos riječni učinili. (ElMu’minun, 41.) Oni kažu: “Salihov narod su oni koji su uništeni glasom, a što se tiče Ada, oni su uništeni žestokim silovitim vjetrom. (El-Hakka, 6.) Međutim, to što oni kažu ne isključuje mogućnost da je protiv njih bio poslan i glas, i siloviti vjetar, kao što će biti navedeno u kazivanju o stanovnicima Medjena i Ejke na koje se sručilo više različitih kazni. Pored toga, nema nikakve sumnje da je Ad bio prije Semuda.

Hoće se reći da su pripadnici Ada bili okorjeli nevjernici, drski i oholi u obožavanju kipova, pa im je Allah poslao jednog od njih da ih pozove Allahu, i obožavanju i vjerovanju samo u Njega. Međutim, oni su ga u laž utjerivali, prkosili mu i ružno govorili o njemu, pa ih je Allah kaznio onako kako kažnjava Silni i Moćni. 

Nakon što im je naredio da Allaha obožavaju, podstrekavao ih na pokornost Njemu, traženje oprosta od Njega, obećao im za to dobra i ovog i onog svijeta, i nakon što im je zaprijetio kaznom i na ovom i na onom svijetu ukoliko ne budu tako radili, Glavešine iz njegovog naroda koje nisu vjerovale, odgovarale bi: “Mi, doista, smatramo da si ti neznalica. " (El-A’raf, 66.), tj. to čemu nas ti pozivaš je neznanje u odnosu na naše obožavanje kipova od kojih se nadamo pomoći i nafaci. Pored toga, smatramo da ti lažeš kada tvrdiš da te je Allah poslao.

“O narode moj", govorio je on, “nisam ja neznalica, nego sam ja poslanik Gospodara svjetova. " (El-A’raf, 67.), tj. nije onako kako vi mislite i vjerujete. “Ja vam prenosim poslanice svoga Gospodara i ja sam vam pouzdani savjetnik." (El-A’raf, 68.) Prenošenje nečeg podrazumijeva da se nec laže o onom što se prenosi, ništa ne dodaje i ne umanjuje od toga. Zatim, to podrazumijeva da se sve prenese razgovijetnim i jezgrovitim riječima, te da u njima nema nikakvih nejasnoća, proturječnosti i isključivosti.

Pored prenošenja na ovaj način, a u cilju savjetovanja svog naroda, iz samilosti prema njima i želje da budu upućeni, on ne traži od njih nikakvu nagradu niti protuuslugu, nego, poziva Allahu i samo u Njegovo ime savjetuje Njegova stvorenja. 

Zato on i nagradu traži samo od Onog ko ga je poslao, i u čijoj su ruci sva dobra i ovog i onog svijeta. Zato on kaže: “O narode moj, ja od vas za ovo ne tražim nikakvu nagradu. Moja nagrada je samo kod Onoga koji me je stvorio, pa zar ne shvaćate? " (Hud, 51.), tj. zar nemate razuma, pa da njime shvatite i razumijete da vas ja pozivam jasnoj Istini, koju svjedoči i vaša priroda prema kojoj ste stvoreni? To je istinska vjera koju je Allah s.v.t. objavio Nuhu. On je uništio ljude koji su mu se protivili, A evo i mene, pozivam vas toj istoj vjeri ne tražeći od vas za to nikakve nagrade. Ja tu nagradu očekujem od Allaha, koji vlada svakom štetom i svakom koristi. Zato onaj vjernik u suri Ja-sin kaže: * “Slijedite one koji od vas nikakvu nagradu ne traže, a na pravom su putu! *Zašto ja ne bih obožavao Onoga koji me je stvorio, a Njemu ćete se vratiti? " (Ja-sin, 21.-22.)

Između ostalog, Hudu je njegov narod govorio: * “O Hude, nisi nam donio nikakav dokaz, i mi nećemo napustiti naše bogove na tvoju riječ, mi ti ne vjerujemo. *Mi samo kažemo da te je neki naš bog zlom pogodio. " (Hud, 53.-54.)

Dakle, oni kažu: Nisi nam donio nikakvo čudo koje bi potvrdilo da je istina to što govoriš, a mi nismo takvi da ćemo napustiti obožavanje naših kipova samo na tvoju riječ, a da nam ne doneseš nikakav dokaz ni argumenat. Mi smo ubijeđeni da si ti lud pa tako govoriš. Mi mislimo da te to zadesilo zato što se neki naš bog na tebe rasrdio, pa ti je razum poremetio, i zbog toga te snašlo ludilo. To je kada oni kažu: “Mi samo kažemo da te je neki naš bog zlom pogodio. " *“Ja uzimam Allaha za svjedoka ", reče on, “a i vi posvjedočite da ja nemam ništa s tim što vi druge obožavate *mimo Njega; i zato svi zajedno protiv mene kakvu varku smislite i nimalo mi vremena ne dajte." (Hud, 54.-55.) 

Ovo je primjer kako im se suprotstavljao, napadao njihove bogove i od njih se odricao, objašnjavajući da oni ništa ne koriste, niti štete, da ne predstavljaju ništa više od mrtve, nepomične tvari, te da koliko može učiniti mrtva tvar, toliko mogu i oni. Govorio im je: Ako oni doista mogu pomoći, koristiti i štetiti, kao što tvrdite, pa evo mene - odričem ih se, proklinjem ih, pa učinite mi kakvo lukavstvo i ne dajte mi nimalo vremena, svi vi zajedno sa svim onim što možete skupiti i uraditi, nemojte mi dati ni jedan čas vremena, čak ni koliko treptaj oka. Ja neću uopće obraćati pažnju na vas, neću razmišljati o vama, niti se na vas osvrtati. “Ja se oslanjam na Allaha, moga i vašeg Gospodara. Nema ni jednog živog bića a da nije u Njegovoj vlasti. Moj Gospodar zaista pravedno postupa. " (Hud, 56.) 

Tj. ja se oslanjam samo na Allaha, u Njega se uzdam i priklanjam se Njegovoj veličini, koja sigurno neće dozvoliti da zaluta onaj ko tu potraži utočišta i tu se skloni. Ja samo na Njega obraćam pažnju, samo se na Njega oslanjam i samo Njega obožavam. 

Samo ovo je nepobitan dokaz da je Hud Allahov rob i poslanik, a da su oni, zbog svog obožavanja nekog drugog mimo Allaha, u neznanju i zabludi, To što mu oni nikakvo zlo i nevolju nisu uspjeli nanijeti, ukazuje na istinitost onoga što im je govorio, i na neispravnost i izopačenost njihovog shvaćanja i Vjerovanja. Potpuno isti ovakav dokaz prije njega je koristio i Nuh a.s. u svojim riječima: “O narode moj, ako vam teško pada moj boravak i moje opominjanje Allahovim dokazima - a ja se na Allaha oslanjam, onda se, zajedno sa svojim božanstvima, skupite i odlučite, i neka to ne bude tajno, a zatim na meni Primijenite, i ne odgađajte!" (Junus, 71.)

Tako je govorio i Ibrahim a.s.: * “Ja se ne bojim onih koje vi Njemu ravnim smatrate, osim onoga što moj Gospodar hoće da bude. Moj Gospodar Svojim znanjem sve obuhvaća, pa zar se nećete dozvati? *A kako bih se bojao onih koje s Njim izjednačujete, kada se ni vi ne bojite što Allahu druge ravnim smatrate, iako vam On za to nikakav dokaz nije dao? Pa koja je od ove dvije Skupine preča da bude sigurna, ako znate? *Oni koji vjeruju i svoje vjerovanje sa zulumom ne miješaju, oni će biti sigurni i oni su na pravom putu." *To je Naš dokaz koji smo Mi dali Ibrahimu protiv njegova naroda. Mi uzdižemo na više stepene koga Mi hoćemo. Tvoj Gospodar je, doista, mudar i znan. (El-En“am, 80.-83.)

Uzvišeni u suri El-Mu’minun, kaže: *Ali su glavešine iz njegovog naroda, koje nisu vjerovale i koje su poricale susret na onom svijetu i kojima smo dali raskoš na ovom svijetu, govorile: “Ovo je samo jedan čovjek kao i vi; jede ono što i vi jedete i pije ono što i vi pijete. *I ako se pokorite čovjeku koji je kao i vi, sigurno ćete biti gubitnici. *Zar on da vam prijeti da ćete, pošto pomrete i zemlja i kosti postanete, doista biti proživljeni? " (EI-Mu’minun, 33.-35.)

Oni su smatrali da je nemoguće da Allah pošalje čovjeka kao poslanika. Ovu sumnju su iznosile mnoge neznalice nevjernici prije a i sada, kao što kaže Allah, subhanehu ve'te ala: Zar je ljudima čudno što smo jednom čovjeku od njih objavili: “Opominji ljude!" (Junus, 2.) Allah, subhanehu ve'te ala, također veli: *Ljude je, kada im je dolazila objava, odvraćalo od vjerovanja samo to što su govorili: “Zar je Allah čovjeka kao poslanika poslao?" *Reci: “Kad bi na Zemlji meleki smireno hodali, Mi bismo im s neba meleka kao poslanika poslali. " (El-Isra', 94.-95.)

Zato im je Hud a.s. govorio: “Zar vam je čudno što vam dolazi uputa od vašeg Gospodara preko jednog čovjeka od vas, da vas opominje? " (EI-A'Taf, 63.) tj. nije to čudno, jer Allah najbolje zna kome će povjeriti poslanstvo. * “Zar on da vam prijeti da ćete, pošto pomrete i zemlja i kosti postanete, doista biti proživljeni? *Daleko je, daleko to čime vam se prijeti! *Postoji samo život na ovom svijetu; mi umiremo i živimo, a proživljeni nećemo biti. *On je samo jedan čovjek koji o Allahu iznosi laži, i mi mu ne vjerujemo. " * "Gospudaru moj", reče on, “pomozi mi, jer me u laž utjeruju! " (El-Mu’minun, 35.-39.)

Oni nisu vjerovali u Sudnji dan i nijekali su proživljenje tijela nakon što postanu zemlja i kosti, i govorili: “Daleko je, daleko ta prijetnja! Postoji samo život na ovom svijetu; mi umiremo i živimo, a proživljeni nećemo biti." Tj. jedni ljudi umiru, a drugi se rađaju. Ovo je vjerovanje onih koji vjeruju u beskonačnost ovog svijeta, kako tvrde neke neznalice bezbožnici: ““Materice rađaju, a zemlja guta. Što se tiče dewrija, to su oni koji vjeruju da se oni vraćaju na ovaj svijet nakon svakih trideset šest hiljada godina. 

Međutim, sve je to laž, nevjerstvo, neznanje, zabluda, prazno blebetanje i pokvarena mašta, bez ikakvih dokaza i argumenata, čemu je sklon razum razvratnih nevjernika od one vrste ljudi koji ne razmišljaju i koji nisu na pravom putu, kao što kaže Allah, subhanehu ve'te ala,: I da bi srca onih koji ne vjeruju u budući svijet bila sklona tome, i zadovoljna time, i da bi počinili grijehe koje su počinili. (El-En'am, 113.)

On im je, savjetujući ih, govorio: * “Zar na svakoj uzvišici palate zidate, da biste druge ismijavali, *i pravite utvrde kao da ćete vječno živjeti?" (Eš-Šu'ara', 128.-129.) On im kaže: Zar na svakoj uzvišici pravite velike i ogromne građevine poput nepotrebnih palača i slično, i tako ih prave praveći prkosite drugima. To je zato što su oni stanovali u šatorima, kao što kaže Allah, subhanehu ve'te ala: *Zar ne znaš šta je tvoj Gospodar uradio sa Adom *Iremom, sa velikim stubovima, *kakvi ni u jednoj zemlji nisu bili stvoreni? (El-Fedžr, 6.-8.). 

Ad Irema je Prvi Ad, narod koji je stanovao u šatorima koji su bili postavljeni na stubovima. Oni koji tvrde da je Irem grad od zlata i srebra i da se može prenositi iz jedne zemlje u drugu, grdno se varaju i griješe, i tvrde nešto za što nema nikakva dokaza. 

*I pravite utvrde - jedni kažu da su to dvorci, drugi golubinjaci, a treći čatrnje za vodu - kao da ćete vječno živjeti, tj. vi se nadate da ćete dugo živjeti na ovom svijetu. 

*“A kada silu provodite, provodite je kao silnici? *Pa bojte se Allaha i budite mi poslušni! *Bojte se Onoga koji vam je dao ono što znate: *dao vam je stoku, i sinove, *i bašče i izvore. *Ja se, doista, za vas bojim patnje Velikog dana!" (Eš-Šuara", 130.-135.) 

Oni su mu, između ostalog, govorili: “Zar si nam došao zato da samo Allaha obožavamo, a da ostavimo ono što su naši preci obožavali? Daj nam to čime nam prijetiš, ako istinu govoriš!" (EI-A’raf, 70.) Tj. Zar si došao zato da samo Allaha obožavamo, a da mijenjamo vjeru naših očeva i predaka? Pa ako je istina to što objavljuješ, daj nam patnju i kaznu kojom nam prijetiš. Mi ti, doista, ne vjerujemo, nećemo te slijediti i nećemo te priznavati. Oni su također govorili: *“Nama je svejedno, savjetovao ti ili ne savjetovao, *ovako su vjerovali i drevni narodi, *i mi nećemo biti kažnjeni. “ (Eš-Šu’ara, 136.-138.) Ukoliko jednu riječ u ovom ajetu pročitamo kao halk, kako je po jednom kiraetu, onda se time misli na krivotvorenje vjere drevnih naroda, tj.: Ovo što ti objavljuješ je falsifikat, to si ti prepisao iz knjiga drevnih naroda. Tako ovu riječ tumači nekoliko ashaba i tabi*ina. Ukoliko, pak, tu riječ pročitamo kao huluk, kako je po drugom kiraetu, onda se misli na vjeru, tj.: Ova naša vjera je vjera naroda drevnih - naših očeva i djedova, i mi je nećemo promijeniti niti preinačiti, nego ćemo se stalno nje držati. A obadva kiraeta odgovaraju njihovim riječima: i mi nećemo biti kažnjeni! 

On im je govorio: “Na vas je već pala kazna i srdžba vašeg Gospodara. Zar se vi sa mnom prepirete o nekakvim imenima kojima ste ih vi i vaši preci nazvali, a o kojima Allah nikakav dokaz nije objavio? Zato pričekajte, i ja ću sa vama čekati!" (EI-A'raf, 71.), tj. sa tim riječima vi ste već zaslužili Allahovu kaznu i srdžbu. Zar obožavanje samo Allaha, koji nema sudruga, poredite sa obožavanjem kipova, koje ste vi isklesali i sami ih od sebe nazvali bogovima? Vi i vaši preci ste im dali imena, i o tome Allah nikakva dokaza nije objavio. Tj. za ono što ste radili, On vam nije dao uputu ni argument, a pošto vi odbijate prihvatiti istinu i uporno ostajete u zabludi, te vam je svejedno da li vam ja zabranjujem to što radite ili nije, sačekajte Allahovu kaznu koja će vas zadesiti, Njegovu silu koja se ne može odvratiti i Njegovu patnju koja se ne može spriječiti.

Allah s.v.t. kaže: * “Gospodaru moj", reče on, “pomozi mi, jer me u laž utjeruju!" * “Uskoro će se oni pokajati", odgovori On. *I njih je s pravom pogodio strašan glas, pa smo ih kao nanos riječni učinili. Daleko bio narod nasilnički! (EI-Mu'minun, 39.-41.) 

Allah, subhanehu ve'te ala, također kaže: *Oni su odgovarali: “Zar si došao da nas od naših bogova odvratiš? Daj nam to čime nam prijetiš, ako istinu govoriš!" * “Samo Allah zna kad će to biti", govorio bi on, “a ja vam samo prenosim ono s čim sam poslan, ali vidim da ste vi narod koji ne zna. " *I kada su ugledali jedan oblak koji se prema njihovim dolinama kretao, rekli su: “Ovo je oblak koji nam donosi kišu!" - “Ne, to je ono što ste požurivali; vjetar koji vam nosi bolnu kaznu, *koji, po naređenju svoga Gospodara, sve ruši." I tako su se ujutro samo njihova boravišta vidjela! Tako Mi kažnjavamo zločinački narod. (El-Ahkaf, 22.-25.) 

Allah, azze ve džel, govori o njihovoj propasti, kao što smo već na više mjesta naveli sažeto opširno. 

Npr.: I Mi smo iz milosti Naše spasili njega i one koji su bili sa njim, a do posljednjeg uništili one koji su poricali Naše dokaze i koji nisu vjerovali. (El-A'raf, 72.) ili *I kada je došla Naša odredba, Mi smo, Našom milošću, Huda i one koji su s njim vjerovali spasili i surove ih kazne poštedjeli. *Eto, to je bio Ad, oni su dokaze svog Gospodara poricali, bili neposlušni Njegovim poslanicima, i slijedili svakog silnika, inadžiju. *Na ovom svijetu ih je pratilo prokletstvo, a i na Sudnjem danu će ih pratiti. Doista Ad nije vjerovao u svoga Gospodara. Daleko neka je Ad, narod Hudov! (Hud, 58.-60.). Ili npr.: 7 njih je s pravom pogodio strašan glas, pa smo ih kao nanos riječni učinili. Daleko bio narod nasilnički! (El-Mu’minun, 41.) Ili: *Tako su ga u laž utjerivali, pa smo ih uništili. U tome, doista, ima pouke, ali većina ih nisu bili vjernici, *a tvoj Gospodar je, doista, Silan i Milostiv. (Eš-Šu’ara, 139.-140.)

Što se tiče detaljnijeg opisivanja njihove propasti, o tome Allah, azze ve džel, veli: I kada su ugledali jedan oblak koji se prema njihovim dolinama kretao, rekli su: "Ovo je oblak koji nam donosi kišu!" - “Ne, to je ono što ste požurivali: vjetar koji vam nosi bolnu kaznu. " (El-Ahkaf, 24.). Ovo je bio početak njihove kazne. Njih je prije toga bila zadesila suša i neplodnost, pa su tražili kišu. Kada su ugledali taj oblak na nebu mislili su da je to plodna kiša, ali to je bila kiša kazne. Zato Allah, azze ve džel, kaže: “Ne! to je ono što ste požurivali ", tj. kazna koju su požurivali govoreći: “Daj nam to čime nam prijetiš, ako istinu govoriš!“ (ElAhkaf, 22.). Slično se navodi i u suri El-A'raf. 

Jedan broj mufessira, i još neki, ovdje navode predaju, koju navodi Imam Muhammed ibn Ishak ibn Jesar, u kojoj on kaže: “Nakon što su bili uporni u svome nevjerovanju u Allaha, azze ve džel, On im je uskratio kišu tri godine, što ih je do kraja iscrpilo. U to vrijeme kada bi ljude snašla kakva nevolja, tražili bi pomoć od Allaha sa svetošću Ka'be. Ona je tada bila poznata kod ljudi, a oko nje su stanovali Amalićani. Oni su potomci Amelika, sina Lauzovog, koji je bio Semov sin, a on je sin Nuha, alejhi selam. Poglavar im je tada bio čovjek po imenu Muawija ibn Bekr, a majka mu je bila iz naroda Ad i zvala se Dželheza bint Hajberi. Tako je Ad poslao delegaciju od blizu sedamdeset ljudi da bi im kod Ka'be molili za kišu. Kad su stigli do Muawije ibn Bekra, u predgrađu Mekke, svratili su kod njega i tu ostali mjesec dana pijući vino, uz zabavu koju su im priređivale dvije Muawijine robinje-pjevačice. Put do Muawije je također trajao mjesec dana. Kada se njihov boravak kod njega oduljio i kad se počeo sažaljavati na svoj narod, ispjevao je stihove u kojima je, stideći se da im direktno naredi da odu, to od njih zatražio. Naredio je svojim pjevačicama da im te stihove otpjevaju.

Evo tih stihova:

Teško tebi Kajle, ustaj Da nam Allah, azze ve džel,oblake I da natopi Adovu zemlju. Jer Ad Već ne može da govori, Od velike žeđi, koju ne želimo Ni oronulom starcu, a ni djetetu. Žene su im bile dobro, Ali sada ostaše bez muževa. Zvijer im dolazi usred dana, Ne bojeći se Adovih strijela. A vi ovdje imate šta želite, Tokom cijelog dana i noći Sram vas bilo, vi njihova delegacija, A oni ne osjetiše ni sigurnosti ni spasa!

Oni se tada sjetiše zbog čega su došli, pa odoše do Ka‘be da mole za svoj narod. Ispred njih je molio Kajl ibn Anz, pa Allah stvori tri oblaka: bijeli, Crveni i crni. Zatim ga zovnu jedan glas sa neba i reče mu: “Odaberi sebi - ili svom narodu - jedan od ovih oblaka." On na to odgovori: “Odabirem crni oblak, jer u njemu ima najviše kiše." Na to mu onaj glas reče: “Odabrao si mnogo pepela, koji od Ada neće ostaviti nikoga - ni roditelja ni dijete. Sve će on dokrajčiti osim Benu Luzijja." To je bio Adov ogranak, a stanovali su u Mekki, pa ih nije zadesilo ono što je zadesilo Ad. Njihovi potomci i nasljednici su Drugi Ad. 

On dalje kaže: “Allah je dao da taj crni oblak, kojeg je Kajl ibn Anz odabrao, zajedno sa kaznom koju je nosio u sebi, ode prema Adu. Došao im je dolinom koja se zvala El-Mugis. Kada su ga ugledali, obradovali su se i rekli: * "Ovo je oblak koji nam donosi kišu! ", pa je Uzvišeni rekao: “Ne! To je ono što ste požurivali: vjetar koji vam nosi bolnu kaznu, “koji, po naređenju svoga Gospodara, sve ruši. " (EI-Ahkaf, 24.-25.), tj. ruši sve ono što mu je naređeno. 

Prvi ko je vidio šta je u njemu i ko je shvatio da je to vjetar, bila je jedna žena, kako kažu, iz Ada, a zvala se Mehd. Kada je ona shvatila šta je u njemu, vrisnula je i onesvijestila se. I kada je došla sebi, upitali su je: “Šta si vidjela, Mehd?", ona je odgovorila: “Vidjela sam vjetar u kojem je nešto slično vatri, a ispred nje su ljudi, koji je vode." Allah je taj vjetar okrenuo protiv njih sedam noći i osam dana uzastopno, pa je on sve iz Ada uništio, i nikoga nije poštedio. 

On dalje kaže: “Hud, alejhi selam, i vjernici koji su bili sa njim su se, prema onom što mi je rečeno, sklonuli na sigurno mjesto, tako da njih nije zadesilo ništa od čega bi se koža ježila ili što nije uživanje. Vjetar je bijesnio nad Adom, između neba i Zemlje, bacajući na njih kamenje..." Zatim on navodi događaj do kraja. Imam Ahmed u svom Musnedu' navodi hadis sličan ovoj predaji. 

On glasi: “Pričao nam je Zejd ibn el-Habbab, da je njemu pričao Ebu elMunzir Selam ibn Sulejman Nahwi, a njemu Asim ibn Ebu Nudžud, da je čuo od Ebu Waila, a on od Harisa ibn Hasana - a kaže se i ibn Jezida Bekrija, da je rekao: “Krenuo sam da se požalim Božijem Poslaniku, salallahu alejhi ve sellem, na Ala'a ibn Hadremija. Idući tako prošao sam pored nekoga, pa sam prepoznao da je to jedna starica iz plemena Benu Temim, koja je bila iznemogla. Rekla mi je: - Allahov robe, ja trebam otići do Božijeg Poslanika, salallahu alejhi ve sellem, pa hoćeš li me povesti do njega?"

On dalje kaže: “Poveo sam je, pa kad sam došao u Medinu, ugledao sam džamiju prepunu ljudi. Vidio sam crnu zastavu kako leprša i Bilala sa opasanom sabljom pred Božijim Poslanikom, salallahu alejhi ve sellem, pa sam upitao: - Šta ovo ljudi rade? Odgovorili su: - Poslanik hoće da pošalje Amra ibn “Asa u vojni pohod." On dalje kaže: “Ja sam sjeo, a on je ušao Poslaniku (ili je rekao: “u njegovu sobu.“) Zatražio sam da uđem, pa mi je to dozvotio. Ušao sam i nazvao mu selam, a on me upitao: “Je li se desilo nešto između vas i plemena Benu Temim?" “Da", rekao sam, “mi smo u prednosti nad njima. Idući ovamo, naišao sam na jednu staricu iz tog plemena. Bila je iznemogla, pa me zamolila da je povedem do tebe. Evo je sada kod vrata." On joj je dozvolio te je ona ušla, i rekla: “Božiji Poslaniče, ako bi htio da napraviš granicu između nas i Benu Temima, učini da to bude pustinja Dehna, jer je ona bila naša." Zatim se starica uzrujala i planula pa nastavila: “Božiji Poslaniče, kome će se požaliti tvoj nevoljnik?", a ja na to rekoh: “Ja sam poput onog što je rekao: - Sam sebe sam ukopao! Jer poveo sam ovu ženu ne znajući da mi je ona protivnik, Utječem se Allahu i Njegovom Poslaniku od toga da budem poput Adove delegacije! Na to mi on reče: “A šta se desilo sa njom?" To je znao bolje od mene, ali je htio da to čuje od drugog. Ja sam tada ispričao sljedeće: “Narod Ada je pogodila suša, pa su oni poslali svoga izaslanika po imenu Kajl. On je svratio kod Muawije ibn Bekra i ostao kod njega mjesec dana. Muawija ga je za to vrijeme gostio vinom, a zabavljale su ga njegove dvije robinje-pjevačice. Kada je napunio mjesec dana, otišao je u brda Tihema i zamolio: “Bože, ti znaš da ja nisam došao radi bolesnika da ga izliječim, niti radi zarobljenika da ga otkupim. Bože, podaj kišu Adu, kao što si to i prije radio." Tada pored njega počeše prolaziti crni oblaci, i iz njih mu se reče: “Odaberi! On pokaza na jedan crni oblak, pa mu se iz njega reče: “Uzmi ga, eto ti mnogo pepela, koji od Ada neće ostaviti nikoga!“ On dalje kaže: “Kako sam ja obaviješten, na njih nije poslan vjetar ništa veći od onog što može proći kroz ovaj moj prsten, dok nisu svi uništeni."

Ebu Wail zatim kaže: “Istinu je rekao. Običaj je, kada se ljudi i žene šalju kao delegacija, da im se kaže: - Nemojte biti kao delegacija Ada!" 

Ovaj hadis navodi i Tirmizija od Abda ibn Humejda, a on od Zejda ibn elHabbaba. Navodi ga i Nesaija, od Selama Ebu el-Munzira, a on od Asima ibn Behdele. Od njega ga navodi i Ibn Madže. Uglavnom, ovaj hadis prilikom tumačenja ovog događaja, navodi više mufessira, kao npr. Ibn Džerir i drugi. 

Moglo bi biti da se kontekst ovog hadisa odnosi na propast Drugog Ada. Jer, kako navode Ibn Ishak i drugi, u njemu se spominje Mekka, a ona je nastala tek nakon Ibrahima 4, kada je on tu nastanio Hadžeru i sina Ismaila, pa se kod njih nastanilo pleme Džurhum, o čemu će poslije biti govora, a Prvi Ad je bio prije Ibrahima še. Zatim, u njemu se navodi Muawija ibn Bekr i njegova poezija, a ona je iz vremena nakon Prvog Ada i ne liči na pređašnju poeziju. Pored toga, u njemu se navodi da je u tom oblaku bila vatra, a Prvi Ad je uništen žestokim vjetrom. Ibn Mes‘ud, Ibn Abbas i neki ugledni tabi‘ini kažu da je to bio ledeni, žestok vjetar, koji je bjesnio. 

... kome je On vlast nad njima sedam noći i osam dana uzastopno bio prepustio, (El-Hakka, 7.), tj. uzastopno, cijele dane i noći. Jedni kažu da je prvi od tih dana bio petak, a drugi da je to bila srijeda. 

.. pa si u njima povaljane ljude, kao da su šuplja palmina debla vidio. (El-Hakka, 7.) On ih u ovom ajetu poredi sa palminim deblima, koja nemaju krošnje, zato što bi vjetar podigao nekog od njih uvis, okrenuo ga naglavačke, a zatim mu razbio glavu, pa bi tako ostalo tijelo bez glave. Kao što Allah, azze ve džel, kaže: Mi smo na njih jednog nesretnog dana poslali žestok vjetar... (ElKamer, 19.), tj. za njih nesretnog dana, čija je kazna nad njima bila neprekidna.

.. koji je neprestano puhao i dizao ljude, kao da su iščupana palmova stabla. (El-Kamer, 20.) Ko kaže da je srijeda bila dan te velike nesreće i zbog tog srijedu smatra nesretnom, on griješi i suprotstavlja se Kur'anu, jer se u drugom ajetu kaže: Pa smo protiv njih u danima nesretnim poslali žestok vjetar. (Fussilet, 16.), a poznato je da je to bilo osam uzastopnih dana, pa kada bi zbog toga oni sami po sebi bili nesretni, onda bi svi dani u sedmici bili nesretni, a to niko ne kaže. Naprotiv, ovdje se pod pojmom “nesretni dani" misli da su za njih nesretni. 

Allah, azze ve džel, također, kaže: I o Adu, kada na njih poslasmo žestok vjetar, (EzZarijat, 41.), tj. vjetar koji nikakva dobra ne donosi. Jer, jedan izoliran vjetar ne donosi oblake niti oplođava drveće, nego je on neplodan i od njega nema nikakvih dobrih rezultata. Zato Allah, azze ve džel, kaže: ... koji ništa do čega je došao, nije ostavio, a da ga u trulež nije pretvorio. (Ez-Zarijat, 42.), tj. u nešto bezvrijedno i prolazno, što se uopće ne može iskoristiti.

Buharija i Muslim u svojim Sahihima navode od Šu'bea, on od Hakema, a ovaj od Mudžahida, da je Ibn Abbas pričao, da je Božiji Poslanik s.a.v.s. rekao: “Ja sam potpomognut istočnim, a Ad je uništen zapadnim vjetrom." 

Allah, azze ve džel, kaže: I spomeni Adovog brata kad je svoj narod u Ahkafu opominjao, - a opominjača je bilo i prije i poslije njega: “Nemojte obožavati nikoga mimo Allaha, ja se, doista, bojim za vas kazne Velikog dana. " (EI-Ahkaf, 21.). Što se tiče ovog ajeta, očito je da se ovdje radi o Prvom Adu, jer je kontekst sličan kontekstu Hudovog naroda, a oni su Prvi Ad. Ipak, moguće je da se ovdje misli i na Drugi Ad, na što upućuje ono što smo već naveli, kao i hadis kojeg ćemo navesti, a prenosi ga Aiša, r.a. 

Što se tiče riječi Uzvišenog: I kada su ugledali jedan oblak koji se prema njihovim dolinama kretao, rekli su: “Ovo je oblak koji nam donosi kišu!" (El-Ahkaf, 24.) Kada je Ad ugledao da se u zraku formira nešto poput oblaka, oni su pomislili da je to oblak koji donosi kišu, ali je to bio oblak koji donosi kaznu. 

Vjerovali su da je to milost, a bila je kazna. Od njega su očekivali dobro, a dobili su zlo. Allah, azze ve džel, zatim kaže: “Ne, to je ono što ste požurivali!" (EI-Ahkaf, 24.), tj. kazna koju ste požurivali. A zatim to Allah, azze ve džel, objašnjava: vjetar koji vam nosi bolnu kaznu. (El-Ahkaf, 24.). Moguće je da je ta kazna bila žestoki, silni, ledeni vjetar koji je neprekidno puhao, sedam noći i osam dana, pa nikoga od njih nije u Životu ostavio, nego ih stalno pratio, tako da je za njima ulazio čak i u pećine i planinska skrovišta gdje ih je obuzimao, izbacivao napolje i uništavao. On je na njih rušio čvrste kuće i utvrđene palače. Kako god su rasli i odgajali se u znaku svoje sile i moći, i govorili: “Ko je od nas jači?“, tako je Allah protiv njih poslao nešto što je još jače i snažnije od njih; žestoki vjetar. 

Moguće je da je taj vjetar na kraju i formirao oblak, za koji su oni, koji su još bili pošteđeni, mislili da se u njemu nalazi milost i kiša za njih, a Allah im je u njemu poslao vatru kako navodi više učenjaka. U tom slučaju njihova kazna bi bila poput one koja je zadesila stanovnike Medjena koje su uništili zajedno ledeni vjetar i užarena vatra, a najgora kazna je ona koja se sastoji od međusobno suprotstavljenih oblika (vruće-hladno) popraćena uz to još zastrašujućim glasom koga Allah, azze ve džel, spominje u suri EI-Mu’minun. Allah, opet, najbolje zna. 

Ibn Ebu Hatim navodi: “Pričao nam je moj otac, da je njemu pričao Muhammed ibn Jahja ibn Durejs, a njemu Ibn Fudajl koji je čuo od Muslima, a on od Mudžahida, a ovaj od Ibn Omera, da je Božiji Poslanik, salallahu alejhi ve sellem, rekao: “Allah nije otvorio izlaz vjetru kojim je Ad uništen ništa više od halke na prstenu. On je, naišavši pored beduina, dizao njih, njihovu stoku i imetak između neba i Zemlje. Kada je dio Ada koji je bio u naselju, ugledao taj vjetar, ...rekli su: Ovo je oblak koji nam donosi kišu!" (El-Ahkaf, 24.) Međutim, taj vjetar je beduine i njihovu stoku bacio na one u naselju.

Ovaj hadis navodi i Taberani od Abdana ibn Ahmeda, a on od Ismaila ibn Zekerijjaa Kufija, a on od Ebu Malika, a on od Muslima Melaije, a on od Mudžahida i Sei“da ibn Džubejra, a oni od Ibn Abbasa, da je Božiji Poslanik, salallahu alejhi ve sellem, rekao: “Allah nije vjetru, koji je poslao na Ad, otvorio izlaz ništa više od halke na prstenu. Ovaj vjetar je beduine iz pustinje uznio prema onima u naselju. Kada su stanovnici naselja ugledali taj vjetar, rekli su: - Ovo je oblak koji nam donosi kišu, jer ide prema našim dolinama. U njemu su bili stanovnici pustinje, pa su bačeni na stanovnike naselja, i tako uništeni.

On dalje kaže: “Vjetar se oteo kontroli čuvara, pa je izašao kroz vrata.,? a ja dodajem: “Neki drugi su rekli: - Izašao je bez mjere." 

Uglavnom, diskutabilno je da li su ovo riječi Poslanika, salallahu alejhi ve sellem. Pored toga, o Muslimu Melaiji, postoje razna mišljenja a u hadisu postoji i jedna vrsta kontradikcije. Allah, opet, najbolje zna! 

Prema navedenom ajetu, oni su ugledali arida, što jezički znači oblak, kao što na to ukazuje i hadis koji prenosi Haris ibn Hasan Bekri, ako njega uzmemo za pojašnjenje ovog događaja. Još je to očitije u hadisu kojeg prenosi Muslim u svom Sahihu gdje on kaže: “Pričao nam je Ebu Bekr Tahir, da je njemu pričao Ibn Vehb, a on je čuo od Ibn Džurejdža, da je njemu pričao Ata“ ibn Ebi Rebbah, da je Aiša r.a. rekla: “Kada bi vjetar počeo žestoko puhati, Božiji , salallahu alejhi ve sellem, bi govorio: - Bože, ja Te molim za dobro od ovog vjetra, dobro od onoga što je u njemu i dobro od onoga što Ti s njim šalješ, a utječem Ti se od zla ovog vjetra, zla onog što je u njemu i zla onog što Ti s njim šalješ.- Kada bi oblaci prekrili nebo, promijenio bi mu se izgled lica, izlazio bi i ulazio i hodao tamo-ovamo. Tek kada bi počela padati kiša, smirio bi se. Aiša je to primijetila i upitala ga o tome, a on joj odgovorio: - Aiša, možda da bude kao što je rekao narod Ad: I kada su ugledali jedan oblak koji se prema njihovim dolinama kretao, rekli su: “Ovo je oblak koji nam donosi kišu!" (EI-Ahkaf, 24.)' 

Ovaj hadis navode i Tirmizija, Nesaija i Ibn Madže, od Džurejdža. Drugu predaju ovog hadisa navodi Imam Ahmed: “Pričao nam je Harun ibn Ma“ruf, da je njemu pričao Abdullah ibn Wehb, da je njemu pričao Amr - tj. Ibn el-Haris - da je njemu pričao Ebu en-Nadr, da je on čuo od Sulejmana ibn Jesara, a on od Aiše, da je rekla: “Nikada nisam vidjela Božijeg Poslanika, salallahu alejhi ve sellem, da se grohotom smijao, pa da su mu se mogli vidjeti kutnjaci. On bi se samo osmjehivao.“ Zatim ona kaže: “Kada bi on ugledao oblake ili vjetar, to bi mu se vidjelo na licu." Rekla je: “Božiji Poslaniče, kada svijet ugleda oblake oni se obraduju, nadajući se da je u njima kiša, a kada ti vidiš oblake, ja sam primijetila na tvom licu zabrinutost?" On joj je odgovorio: “Aiša, ko mi garantira da u njima nije kazna? Hudov narod je kažnjen vjetrom. Kada su ga oni ugledali, rekli su: - Ovo je oblak koji nam donosi kišu!““ Iz ovog hadisa je jasno da su se zbila dva događaja, kao što smo to prije naveli. Prema tome, kazivanje koje je navedeno u suri El-Ahkaf se odnosi na Drugi Ad, a ostali kur'anski ajeti govore o Prvom Adu. A Allah, azze ve džel, opet, najbolje zna šta je tačno. 

Ovaj hadis Muslim navodi od Haruna ibn Ma'rufa, a Buharija i Ebu Dawud od Ibn Wehba. 

Kada smo govorili o hadždžu Nuha , alejhi selam, naveli smo da je i Hud, alejhi selam, obavio hadždž. Od vladara pravovjernih, Alije ibn Ebi Taliba, se prenosi da je kabur Huda, alejhi selam, u Jemenu. Drugi pak navode da je u Damasku. Neki ljudi tvrde da mu je kabur jedno mjesto u zidu džamije u Damasku koji je okrenut prema Kibli. Allah, azze ve džel, najbolje zna.
